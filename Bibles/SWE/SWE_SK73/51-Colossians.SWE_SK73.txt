{1:1} Paulus, Jesu Christi Apostel, genom Guds vilja, och Timotheus brodren;
{1:2} De helgon, och trogna bröder i Christo, som äro i Colossen: Nåd vare med eder, och frid af Gudi, vårom Fader, och Herranom Jesu Christo.
{1:3} Vi tackom Gudi, och vårs Herras Jesu Christi Fader, och bedjom alltid för eder.
{1:4} Ty vi hafve sport edra tro i Christo Jesu, och (edar) kärlek till all helgon;
{1:5} För det hopps skull, som eder är förvaradt i himmelen; af hvilket I tillförene hört hafven, genom Evangelii sanna ord;
{1:6} Som till eder kommet är, såsom ock i alla verldena, och är fruktsamt, såsom ock i eder, ifrå den dag I hörden och förnummen Guds nåd i sanningene,
{1:7} Som I ock lärt hafven af Epaphra, vår älskeliga medtjenare, hvilken är en trogen Christi tjenare för eder;
{1:8} Den ock oss undervist hafver edar kärlek i Andanom.
{1:9} Derföre ock vi, ifrå den dag vi det hördom, vände vi icke igen bedja för eder och önska, att I mågen uppfyllde varda med hans viljas kunskap, uti all andelig visdom och förstånd;
{1:10} Att I mågen vandra värdeliga Herranom till allt behag; och ären fruktsamme i alla goda gerningar, och växen till i Guds kunskap;
{1:11} Och stärkte varden med allo kraft, efter hans härliga magt, uti allt tålamod och långmodighet, med glädje;
{1:12} Och tacken Fadrenom, som oss hafver beqväma gjort till att delaktige vara i de heligas arfvedel i ljuset;
{1:13} Hvilken oss uttagit hafver ifrå mörksens väldighet, och hafver försatt oss uti sin älskeliga Sons rike;
{1:14} I hvilkom vi hafve förlossning genom hans blod, nämliga syndernas förlåtelse;
{1:15} Hvilken är osynliga Guds beläte, förstfödder för all kreatur.
{1:16} Ty genom honom äro all ting skapade, som i himmelen och på jordene äro, synliga och osynliga, vare sig thron, eller herrskap, eller Förstadöme, eller Öfverhet; allt är skapadt genom honom, och till honom.
{1:17} Och han är för alla, och all ting bestå i honom.
{1:18} Och han är hufvudet till kroppen, nämliga till församlingena, hvilken är begynnelsen, förstfödd ifrå de döda, på det han i all ting skall hafva föregången.
{1:19} Ty behageligit hafver varit (Fadrenom), att all fullhet skulle bo i honom;
{1:20} Och att han genom honom all ting försona skulle med sig sjelf; tillfridsställandes, genom blodet på hans kors, både det på jordene och i himmelen är;
{1:21} Och eder, som fordom voren främmande, och fiender med sinnet i onda gerningar.
{1:22} Men nu hafver han försonat eder med sins kötts lekamen, genom döden; på det han skulle ställa eder heliga, och ostraffeliga, och obesmittade, i sin åsyn;
{1:23} Om I annars blifven i trone, grundade, och faste, och orörlige ifrå det hopp som i Evangelio är, hvilket I hört hafven, och predikadt är för all kreatur, som under himmelen äro, hvilkets jag Paulus är en tjenare vorden.
{1:24} Nu fröjdar jag mig uti mitt lidande för eder, och uppfyller i mitt kött hvad som fattas i Christi lidande, för hans lekamen, som är församlingen;
{1:25} Hvilkens tjenare jag vorden är, efter Guds predikoämbete, det mig gifvet är ibland eder, att jag Guds ord rikeliga predika skall;
{1:26} Nämliga den hemlighet, hvilken fördold hafver varit ifrå verldenes begynnelse, och evig tid; men nu är uppenbar vorden hans helgon;
{1:27} Hvilkom Gud ville kunnigt göra, hvilken denna hemlighetenes härliga rikedom är ibland Hedningarna, hvilken är Christus uti eder, härlighetenes hopp;
{1:28} Den vi förkunnom, förmanande hvar menniska i all visdom; på det vi skole ställa hvar menniska fullbordada i Christo Jesu;
{1:29} Der jag ock på arbetar och kämpar, efter hans verkan som krafteliga verkar i mig.
{2:1} Så vill jag att I veta skolen, hvilken kamp jag hafver om eder, och om dem som äro i Laodicea, och om alla dem som min person i köttet icke sett hafva;
{2:2} På det deras hjerta måga få någon hugnad, och sammanfogade varda i kärlekenom, till all rikedom uti fullkomligit förstånd, till att kunna besinna Guds hemlighet, både Fadrens och Christi;
{2:3} Uti hvilkom fördolda ligga alla visdoms och förstånds håfvor.
{2:4} Men detta säger jag, på det ingen skall bedraga eder med klok ord.
{2:5} Ty ändock jag är ifrån eder efter köttet, är jag dock när eder i Andanom, fröjdar mig, och ser edor skickelse, och edar tros stadighet på Christum.
{2:6} Såsom I nu anammat hafven Herran Christum Jesum, så vandrer i honom;
{2:7} Och varer rotade och uppbyggde i honom, och varer faste i trone, såsom I lärde ären, och varer i henne rikeliga tacksamme.
{2:8} Ser till, att eder icke någor bortröfvar med Philosophia och fåfängt bedrägeri, efter menniskors stadgar, och efter verldenes stadgar, och icke efter Christum;
{2:9} Ty i honom bor all Gudomsens fullhet lekamliga.
{2:10} Och I ären i honom fullkomne, hvilken är hufvudet öfver all Förstadöme och väldighet;
{2:11} I hvilkom I ock omskorne ären med den omskärelse, som sker utan händer, då I afladen syndakroppen i köttet, nämliga med Christi omskärelse;
{2:12} I det, att I med honom begrafne ären genom dopet; i hvilkom I ock uppståndne ären genom trona, den Gud verkar, hvilken honom uppväckt hafver ifrå de döda.
{2:13} Han hafver ock gjort eder lefvande med honom, då I döde voren i synderna, och uti edars kötts förhud; och hafver förlåtit oss alla synder;
{2:14} Och afplånat den handskrift, som oss emot var; hvilken af stadgarna kom, och var oss emot; och den hafver han tagit oss af vägen, och naglat vid korset;
{2:15} Och hafver blottat Förstadömen, och väldigheterna, och fört dem uppenbarliga, och gjort en härlig seger af dem, genom sig sjelf.
{2:16} Så låter nu ingen göra eder samvet öfver mat, eller dryck, eller öfver bestämda helgedagar, eller nymånader, eller Sabbather;
{2:17} Hvilket är skuggen af det som tillkommande var; men kroppen sjelf är i Christo.
{2:18} Låter ingen taga eder lönen ifrå, den som vandrar efter egen godtycko i Änglaödmjukhet och andelighet, i de ting han aldrig sett hafver, och är förgäfves uppblåst i sitt köttsliga sinne;
{2:19} Och håller sig icke vid hufvudet, af hvilko hele lekamenen genom leder och ledamot kraft får och tillsammans hänger, och tillväxer i den förökelse som Gud gifver.
{2:20} Efter I nu döde ären med Christo, ifrå de verldsliga stadgar; hvi låten I eder då begripas med beskrefna stadgar, lika som I ännu lefden i verldene?
{2:21} De der säga: Du skall icke komma vid det; icke smaka det; icke handtera det;
{2:22} Hvilket dock allt förgås i brukningene, och är efter menniskors bud och lärdom;
{2:23} Hvilke hafva väl ett sken af visdom, genom sjelftagen andelighet och ödmjukhet, och derigenom att de icke skona kroppen, och göra icke köttena dess äro till dess nödtorft.
{3:1} Om I nu ären uppståndne med Christo, så söker det ofvantill är, der Christus är sittandes på Guds högra hand.
{3:2} Farer efter det som ofvantill är, icke efter det som på jordene är.
{3:3} Ty I ären döde, och edart lif är fördoldt med Christo i Gudi.
{3:4} Men när edart lif, Christus, uppenbarad varder, då varden ock I uppenbarade med honom i härligheten.
{3:5} Så döder nu edra lemmar, som på jordene äro; boleri, orenlighet, lusta, ond begärelse och girighet, hvilken afgudadyrkan är;
{3:6} För hvilka styckers skull Guds vrede kommer öfver otrones barn;
{3:7} Uti hvilka I ock fordom vandraden, då I deruti lefden.
{3:8} Men lägger ock nu I bort alltsammans, vrede, grymhet, ondsko, försmädelse, skamlig ord, af edar mun.
{3:9} Ljuger icke för hvarannan; afkläder eder den gamla menniskan med hans gerningar;
{3:10} Och ikläder eder den nya, den der förnyas till hans kunskap och beläte, som honom skapat hafver.
{3:11} Der icke Grek och Jude är, omskärelse och förhud, Barbarisk och Scytisk, tjenare och fri, utan allt i allom Christus.
{3:12} Så kläder eder nu såsom Guds utkorade, helgon och älskelige, uti hjertans barmhertighet, vänlighet, ödmjukhet, saktmodighet, långmodighet;
{3:13} Och unddrager hvarannan, och förlåter hvarandrom, om någor hafver någon klagomål emot den andra; såsom ock Christus eder förlåtit hafver, så görer ock I.
{3:14} Men öfver allt detta ikläder eder kärleken, hvilken är fullkomlighetenes band.
{3:15} Och Guds frid regere i edor hjerta, till hvilken I ock kallade ären uti en lekamen; och varer tacksamme.
{3:16} Låter Christi ord rikeliga bo uti eder med all visdom; lärer och förmaner eder inbördes med Psalmer och lofsånger, och andeliga visor i nådene, och sjunger Herranom i edart hjerta.
{3:17} Och allt det I gören, med ord eller gerning, det görer allt i Herrans Jesu Namn, och tacker Gudi och Fadrenom genom honom.
{3:18} I hustrur, varer edra män underdåniga, såsom tillbörligit är, i Herranom.
{3:19} I män, älsker edra hustrur, och varer icke bittre emot dem.
{3:20} I barn, varer edra föräldrar lydige i all ting; ty det täckes väl Herranom.
{3:21} I fäder, reter icke edor barn; på det de icke skola vara klenmodige.
{3:22} I tjenare, varer lydige edra köttsliga herrar i all ting; icke med tjenst för ögonen, såsom menniskom till vilja, utan med hjertans enfaldighet, och med Gudsfruktan.
{3:23} Allt hvad I gören, det görer af hjertat, såsom Herranom, och icke menniskom.
{3:24} Och veter, att I af Herranom skolen få arfsens lön; ty I tjenen Herranom Christo.
{3:25} Men den som orätt gör, han skall undfå hvad han orätt gjort hafver; och varder intet anseende till personen.
{4:1} I herrar, hvad lika och rätt är, det beviser tjenaromen; vetande, att I hafven ock en Herra i himmelen.
{4:2} Håller uppå bedja, och vaker deruti med tacksägelse;
{4:3} Bedjande också för oss, att Gud ville upplåta oss ordsens dörr, till att tala Christi hemlighet, för hvilket jag ock bunden är;
{4:4} Att jag må det uppenbara, såsom mig bör att tala.
{4:5} Vandrer visliga med dem som utantill äro, och skicker eder efter tiden.
{4:6} Edart tal vare alltid ljufligit, och med salt förmängdt, att I veten huru I skolen svara hvarjom och enom.
{4:7} Huru med mig går, skall Tychicus, min älskelige broder, och trogne tjenare och medtjenare i Herranom, eder allt kungöra;
{4:8} Hvilken jag hafver till eder sändt fördenskull, att han skall få veta, huru det hafver sig med eder, och att han må hugsvala edor hjerta;
{4:9} Samt med Onesimo, minom trogna och älskeliga broder, hvilken en af eder är; de skola eder undervisa allt, huru här tillstår.
{4:10} Helsar eder Aristcarchus, min medfånge, och Marcus, Barnabe syssling, af hvilkom I hafven fått några befallningar; kommer han till eder, så undfår honom;
{4:11} Och Jesus, som kallas Justus, hvilke äro af omskärelsen; desse äro allena mine medhjelpare till Guds rike, de mig ock varit hafva till hugnad;
{4:12} Helsar eder ock Epaphras, den en af eder är, Christi tjenare, alltid arbetandes för eder i böner, på det I mågen blifva ståndande fullkomlige, och uppfyllde i all Guds vilja.
{4:13} Jag bär vittnesbörd med honom, att han hafver mycken omsorg om eder, och dem i Laodicea, och dem i Hierapoli.
{4:14} Helsar eder Lucas, läkaren, den älskelige, och Demas.
{4:15} Helser de bröder i Laodicea, och Nympham, och den församling, som i hans hus är.
{4:16} Och då Epistelen är läsen när eder, så beställer att han varder ock läsen för den församling i Laodicea; och att I ock den Laodiska Epistelen läsen.
{4:17} Och säger Archippo: Se på ämbetet som du fått hafver i Herranom, att du det uträttar.
{4:18} Mina helsning med mine Pauli hand. Tänker på mina bojor. Nåd vare med eder. Amen. Skrifven af Rom, med Tychico och Onesimo.

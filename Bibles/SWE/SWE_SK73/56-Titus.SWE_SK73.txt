{1:1} Paulus, Guds tjenare, men Jesu Christi Apostel, till att predika Guds utvaldom trona och sanningenes kunskap, hvilken till Gudaktighet förer,
{1:2} I hoppet till evinnerligit lif, det Gud, som icke ljuga kan, för evigt utlofvat hafver;
{1:3} Men i sinom tid hafver han uppenbarat sitt ord genom predikan, den mig betrodd är, efter Guds vår Frälsares befallning;
{1:4} Minom rättsinniga son Tito, efter begges våra tro: Nåd, barmhertighet, frid af Gud Fader, och Herranom Jesu Christo, vårom Frälsare.
{1:5} Fördenskull lät jag dig qvar i Creta, att hvad som ännu fattades, skulle du fullkomliga beställa, och besätta städerna här och der med Prester, såsom jag dig befallt hafver;
{1:6} Den som är ostraffelig, ene hustrus man; den der trogen barn hafver, oberyktad för öfverflödighet och genstörtighet.
{1:7} Ty en Biskop bör vara ostraffelig, såsom en Guds skaffare; icke ensinnig, icke sticken, ingen drinkare, icke bitter, icke sniken efter slem vinning;
{1:8} Utan gästgifvare, och älskar det godt är; tuktig, rättvis, helig, kysk;
{1:9} Och håller sig vid det ord, som visst är och lära kan; på det han må mägtig vara att förmana genom helsosam lärdom, och öfvervinna dem som deremot säga.
{1:10} Ty månge äro genstörtige, onyttige sqvallrare, och bedragare, besynnerliga de af omskärelsen;
{1:11} Hvilkom man måste tillstoppa munnen; de som hela husen förvända, och lära det intet doger, för slem vinnings skull.
{1:12} En af dem hafver sagt, deras egen Prophet: De Creter äro alltid ljugare, ond djur, och late bukar.
{1:13} Detta vittnesbörd är sant. Derföre straffa dem skarpeliga, att de äro rätte i trone;
{1:14} Och icke akta på de Judiska fabler och menniskors bud, som sig draga ifrå sanningen.
{1:15} Dem, som rene äro, äro all ting rene; men dem orenom och otrognom är intet rent; utan både deras sinne och samvet är orent.
{1:16} De säga sig känna Gud; men med gerningarna neka de det; efter de äro styggelige för Gud, och olydige, och till alla goda gerningar odugelige.
{2:1} Men tala du, såsom tillbörligit är, efter en helsosam lärdom;
{2:2} De gamla, att de äro nyktre, ärlige, tuktige, rätte i trone, i kärlekenom, i tålamod;
{2:3} De gamla qvinnor desslikes, att de ställa sig såsom heligom höfves, icke förtalerskor, icke drinkerskor, goda lärerskor;
{2:4} Att de unga qvinnor lära tukt af dem; älska sina män, hafva sin barn kär;
{2:5} Vara sediga, kyska, husaktiga, fromma, sina män underdåniga; på det Guds ord icke skall försmädt varda.
{2:6} Sammalunda förmana ock de unga män, att de äro tuktige.
{2:7} Uti all ting ställ dig sjelf för en eftersyn till goda gerningar, med oförfalskad lärdom, med ärlighet;
{2:8} Med helsosam och ostraffelig ord; på det han, som emotstår, må blygas, intet ondt hafvandes det han om oss säga kan;
{2:9} Tjenarena, att de äro sinom herrom underdånige, och uti all ting behagelige, icke gensvarige;
{2:10} Icke otrogne; utan alla goda trohet bevisande; på det de måga pryda Guds vår Frälsares lärdom i all stycke.
{2:11} Ty Guds nåd, helsosam allom menniskom, är uppenbarad;
{2:12} Och lärer oss, att vi skole försaka alla ogudaktighet och verldslig lusta, och lefva tukteliga, rättfärdeliga, och gudeliga i denna verlden;
{2:13} Och vänta det saliga hoppet, och den stora Guds och vår Frälsares Jesu Christi härliga uppenbarelse;
{2:14} Den sig sjelf gaf för oss; på det han skulle förlossa oss ifrån all orättfärdighet, och rena oss sig sjelfvom ett folk till egendom, det sig om goda gerningar beflitar.
{2:15} Sådant tala, och förmana, och straffa med fullt allvar. Låt ingen förakta dig.
{3:1} Förmana dem, att de äro Förstarna och Öfverheten underdånige och lydige; redebogne till alla goda gerningar;
{3:2} Om ingen illa tala, icke trätosamma; utan milde, bevisande all saktmodighet till alla menniskor.
{3:3} Ty vi vorom ock fordom ovise, ohörige, villfarande, tjenande begärelsom och mångahanda lustom, och vandradom i ondsko och afund, hätske; och hatadom hvarannan inbördes.
{3:4} Men sedan Guds, vår Frälsares, godhet och kärlek till menniskorna uppenbarades;
{3:5} Icke för rättfärdighetenes gernings skull, som vi gjort hade; utan efter sina barmhertighet gjorde han oss saliga, genom den nya födelsens bad, och den Heliga Andas förnyelse;
{3:6} Hvilken han öfver oss rikeliga utgjutit hafver, genom vår Frälsare Jesum Christum;
{3:7} På det vi skole rättfärdige varda genom hans nåd, och arfvingar blifva till evinnerligit lif, efter hoppet.
{3:8} Det är ju ett fast ord; detta vill jag att du lärer, såsom det der visst är, att de, som Gudi trott hafva, vinnlägga sig i goda gerningar föregå; ty sådant är menniskomen godt och nyttigt.
{3:9} Men dåraktig spörsmål, och slägtregister, och trätor, och kämpning om lagen förkasta; ty de äro onyttig och fåfäng.
{3:10} Fly en kättersk mennisko, då han en gång och annan förmanad är;
{3:11} Vetandes, att en sådan är förvänd, och syndar, såsom den sig sjelf fördömt hafver.
{3:12} Då jag till dig sänder Artheman, eller Tychicum, så skynda dig snart till mig till Nicopolis; ty jag hafver satt mig före att blifva der öfver vintren.
{3:13} Zenan, den lagkloka, och Apollo, fordra med flit, att dem intet fattas.
{3:14} Men låt ock dem, som våre äro, lära i goda gerningar föregå der det behöfves, att de icke äro ofruktsamme.
{3:15} Helsa dig alla, som med mig äro. Helsa dem, som oss älska i trone. Nåd vare med eder allom. Amen. Skrifven af Nicopolis, i Macedonien.

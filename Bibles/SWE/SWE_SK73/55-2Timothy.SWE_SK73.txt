{1:1} Paulus, Jesu Christi Apostel, genom Guds vilja, till att predika lifsens löfte, i Christo Jesu;
{1:2} Minom kära son Timotheo: Nåd, barmhertighet, frid af Gud Fader, och Christo Jesu vårom Herra.
{1:3} Jag tackar Gudi, den jag tjenar ifrå mina föräldrar, uti ett rent samvet, att jag utan upphåll hafver din åminnelse i mina böner, natt och dag.
{1:4} Och mig längtar efter att se dig, när jag tänker på dina tårar; på det jag med glädje måtte uppfylld varda.
{1:5} Och jag drager mig till minnes den oskrymtade tro, som i dig är, den tillförene bodde uti dine fadermoder Loide, och i dine moder Evnica; är jag viss att sammalunda ock i dig;
{1:6} För hvilka saks skull jag förmanar dig, att du uppväcker Guds gåfvo, som i dig är, genom mina händers påläggning.
{1:7} Ty Gud hafver icke gifvit oss räddhågans anda, utan kraftenes, och kärlekens, och tuktighetenes.
{1:8} Derföre skäm dig icke vid vårs Herras vittnesbörd; icke heller vid mig, som är hans fånge; utan var delaktig uti Evangelii bedröfvelse, efter Guds kraft;
{1:9} Den oss frälsat hafver, och kallat med en helig kallelse; icke efter våra gerningar, utan efter sitt uppsåt, och nåd, den oss gifven är i Christo Jesu, för evig tid.
{1:10} Men nu är hon uppenbar vorden genom vår Frälsares Jesu Christi uppenbarelse, den der döden borttagit hafver, och lifvet och ett oförgängeligit väsende framburit i ljuset, genom Evangelium;
{1:11} Uti hvilket jag är satter till en predikare, och Apostel, och Hedningarnas lärare;
{1:12} För hvilka saks skull jag ock detta lider; och skämmes dock intet; ty jag vet på hvem jag tror, och är viss att han förmår förvara mitt betrodda gods intill den dagen.
{1:13} Håll dig efter de helsosamma ords eftersyn, som du hört hafver af mig, om trona och kärleken i Christo Jesu.
{1:14} Detta goda betrodda godset bevara genom den Helga Anda, den uti oss bor.
{1:15} Du vetst att alle de, som i Asien äro, hafva vändt sig ifrå mig; ibland hvilka är Phygellus, och Hermogenes.
{1:16} Herren gifve Onesiphori huse barmhertighet; ty han hafver ofta vederqvickt mig, och skämdes icke vid mina kedjo;
{1:17} Utan, då han var i Rom, sökte han fliteliga efter mig, och fann mig.
{1:18} Gifve honom Herren, att han finner barmhertighet när Herranom på den dagen; och i huru mång stycke han mig till tjenst var i Epheso, vetst du bäst.
{2:1} Så stärk dig nu, min son, genom nådena, som är i Christo Jesu.
{2:2} Och hvad du af mig hört hafver, genom mång vittne, det befalla trogna menniskor, som ock dugelige äro att lära andra.
{2:3} Lid och umgäll, såsom en god Jesu Christi stridsman.
{2:4} Ingen stridsman befattar sig med näringshandel; på det han skall täckas honom, som honom till en stridsman upptagit hafver.
{2:5} Hvar ock nu någor kämpar, han krönes icke, utan han redeliga kämpar.
{2:6} Åkermannen, som åkren brukar, honom bör först få af fruktene.
{2:7} Märk hvad jag säger; men Herren skall gifva dig i all ting förstånd.
{2:8} Tänk på Jesum Christum, som är uppstånden ifrå de döda, af Davids säd, efter mitt Evangelium;
{2:9} Uti hvilket jag bedröfvelse lider, intill bojor, såsom en ogerningsman; men Guds ord är icke bundet.
{2:10} Derföre lider jag det allt, för de utkoradas skull, att de skola ock få salighet i Christo Jesu, med eviga härlighet.
{2:11} Det är ju ett fast ord: Dö vi med, så skole vi lefva med;
{2:12} Lide vi, så skole vi med regnera; om vi försake honom, så försakar ock han oss.
{2:13} Tro vi honom icke, så blifver han dock trofast; han kan icke neka sig sjelf.
{2:14} Sådant förmana, och betyga för Herranom, att de icke träta om ord till ingen nytto, utan till att afvända dem som på höra.
{2:15} Vinnlägg dig att bevisa dig Gudi en bepröfvad och ostraffelig arbetare, som rätt delar sanningenes ord.
{2:16} Men oandelig och onyttig ord kasta bort; ty det hjelper mycket till ogudaktighet;
{2:17} Och deras tal fräter omkring sig, såsom kräfvetan; ibland hvilka är Hymeneus och Philetus;
{2:18} De der om sanningen felat hafva, sägande uppståndelsen redan skedd vara; och hafva förvändt somliga menniskors tro.
{2:19} Men den faste Guds grund blifver ståndandes, och hafver detta insegel: Herren känner sina; och hvar och en som åkallar Christi Namn, gånge ifrå orättfärdighetene.
{2:20} Men uti ett stort hus äro icke allenast gyldene och silffat, utan jemväl träfat och lerfat; och somlig till heder, och somlig till vanheder.
{2:21} Hvar nu någor renar sig ifrå sådant folk, han varder ett helgadt fat till heder, husherranom brukeligit, beredt till allt godt verk.
{2:22} Fly ungdomsens lustar; men far efter rättfärdigheten, tron, kärleken, frid med allom dem, som af rent hjerta åkalla Herran.
{2:23} Men förkasta dåraktig och öfverdådig spörsmål, vetandes att de föda träto af sig.
{2:24} Men Herrans tjenare skall icke vara trätosam, utan ljuflig vid hvar man, läraktig, den de onda lida kan;
{2:25} Och med saktmodighet straffa dem som emotstå; om Gud en gång vill gifva dem bättring, till att förstå sanningen;
{2:26} Och besinna sig ifrå djefvulens snaro, af hvilkom de fångne äro efter hans vilja.
{3:1} Men detta skall du veta, att uti yttersta dagarna tillstunda farliga tider.
{3:2} Ty der varda kommande menniskor, som älska sig sjelfva; girige, stortalige, högfärdige, försmädare, föräldromen olydige, otacksamme, ogudaktige,
{3:3} Okärlige, hårdnackade, skändare, okyske, omilde, hatande det goda,
{3:4} Förrädare, öfverdådige, uppblåste, de der mer älska vällust än Gud;
{3:5} Hafvandes ett sken till Gudaktighet; men dess kraft försaka de. Och fly sådana.
{3:6} Af dem äro de som löpa utu det ena huset i det andra, och föra qvinnfolk fångna, som med synder betungade äro, och drifvas af mångahanda lustar.
{3:7} Alltid läras de, och kunna dock aldrig komma till sanningens kunskap.
{3:8} Men såsom Jannes och Jambres stodo emot Mose, så stå ock desse emot sanningene; det äro menniskor, förderfvade i sitt sinne, odugelige till trona.
{3:9} Men de skola icke länger hafva framgång; ty deras galenskap varder allom uppenbar, såsom ock de förras var.
{3:10} Men du hafver förnummit min lärdom, mitt sätt, mitt uppsåt, mina tro, min långmodighet, min kärlek, mitt tålamod;
{3:11} Mina förföljelser, mina bedröfvelser, som mig öfvergingo i Antiochien, Iconio, Lystris; hurudana förföljelser jag der led; och af allt hafver Herren förlossat mig.
{3:12} Och alle, de der gudeliga vilja lefva i Christo Jesu, måste lida förföljelse.
{3:13} Men med onda menniskor och bedragare varder det ju länger ju argare; de förföra, och varda förförde.
{3:14} Men du, blif vid det du lärt hafver, och det dig betrodt är, vetandes af hvem du det lärt hafver.
{3:15} Och efter du af barndom hafver kunnat den Helga Skrift, kan hon dig undervisa till salighet, genom trona på Christum Jesum.
{3:16} Ty all skrift af Gudi utgifven är nyttig till lärdom, till straff, till bättring, till tuktan i rättfärdighet;
{3:17} Att en Guds menniska skall vara fullbordad, till alla goda gerningar skickelig.
{4:1} Så betygar jag nu för Gudi, och Herranom Jesu Christo, den der döma skall lefvande och döda, i sin tillkommelse, och i sitt rike;
{4:2} Predika ordet; håll uppå i tid och i otid; straffa, truga, förmana, med all saktmodighet och lärdom.
{4:3} Ty den tid skall komma, att de icke skola kunna lida helsosam lärdom; utan skola, efter sina egna lustar, samla sig lärare; efter dem kliar i öronen;
{4:4} Och skola vända sin öron ifrå sanningen, och vända sig till fabler.
{4:5} Men du, var vaken i all ting, lid och umgäll; gör ens Evangelisk Predikares verk; uträtta ditt ämbete redeliga.
{4:6} Ty jag offras nu, och tiden tillstundar att jag skall skiljas hädan.
{4:7} Jag hafver kämpat en god kamp, jag hafver fullbordat loppet; jag hafver hållit trona.
{4:8} Härefter är mig förvarad rättfärdighetenes krona, hvilka Herren mig gifva skall på den dagen, den rättfärdige domaren; men icke mig allenast, utan ock allom dem, som älska hans uppenbarelse.
{4:9} Vinnlägg dig, att du kommer snarliga till mig.
{4:10} Ty Demas hafver öfvergifvit mig, och fått kärlek till denna verldena; och är faren till Thessalonica; Crescens till Galatien; Titus till Dalmatien.
{4:11} Lucas är allena med mig. Tag Marcum till dig, och haf honom med dig; ty han är mig mycket nyttig till tjenst.
{4:12} Tychicum hafver jag sändt till Ephesum.
{4:13} Den mantel, som jag tillbakalät i Troade när Carpus, haf med dig, då du kommer, och böckerna, och enkannerliga de pergamenten.
{4:14} Alexander, kopparsmeden, hafver mig mycket ondt bevist. Herren betale honom efter hans gerningar.
{4:15} Tag ock du dig vara för honom; ty han hafver svårliga ståndit emot vår ord.
{4:16} Uti min första försvarelse stod ingen när mig, utan alle öfvergåfvo mig; det varde dem icke tillräknadt.
{4:17} Men Herren stod med mig, och styrkte mig; på det genom mig skulle predikanen stadfäst varda, och alle Hedningar höra skulle; och jag är friad af lejonens mun.
{4:18} Men Herren skall förlossa mig af all ond gerning, och frälsa mig till sitt himmelska rike; hvilkom vare ära ifrån evighet till evighet. Amen.
{4:19} Helsa Priscam, och Aqvilam, och Onesiphori husfolk.
{4:20} Erastus blef i Corintho; men Trophimum lät jag qvar i Mileto sjuk.
{4:21} Vinnlägg dig, att du kommer för vintren. Dig helsar Eubulus, och Pudens, och Linus, och Claudia, och alle bröderna.
{4:22} Herren Jesus Christus vare med din anda. Nåd vare med eder. Amen. Den andra Epistelen till Timotheum, skrifven af Rom, då Paulus åter hades fram för Kejsar Neronem.

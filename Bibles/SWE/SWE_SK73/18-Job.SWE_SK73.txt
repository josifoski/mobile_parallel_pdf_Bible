{1:1} En man var uti det landet Uz, som het Job; han var from och rättfärdig, gudfruktig, och flydde det onda.
{1:2} Och honom vordo födde sju söner och tre döttrar.
{1:3} Och han ägde sjutusend får, tretusend camelar, femhundrade par oxar, och femhundrade åsninnor, och ganska mycket tjenstefolk; och han var mägtigare än alle de i österlanden bodde.
{1:4} Och hans söner gingo bort, och gjorde gästabåd, hvar sin dag i sitt hus; och sände bort, och läto bjuda sina tre systrar, till att äta och dricka med sig.
{1:5} Och när en gästabådsdagen ute var, sände Job bort och helgade dem; och stod bittida upp om morgonen, och offrade bränneoffer, efter allas deras tal. Förty Job tänkte: Mine söner kunna hafva syndat, och välsignat Gud i sin hjerta. Så gjorde Job hvar dag.
{1:6} Men det hände på en dag, då Guds barn kommo, och trädde fram för Herran, kom Satan ock med dem.
{1:7} Men Herren sade till Satan: Hvadan kommer du? Satan svarade Herranom, och sade: Jag hafver farit genom landet allt omkring.
{1:8} Då sade Herren till Satan: Hafver du icke gifvit akt uppå min tjenare Job? Ty hans like är icke i landena, from och rättfärdig, gudfruktig, och flyr det onda.
{1:9} Satan svarade Herranom, och sade: Menar du, att Job fruktar Gud förgäfves?
{1:10} Hafver du dock förvarat honom, hans hus, och allt det han hafver allt omkring. Du hafver välsignat hans handaverk, och hans gods hafver utspridt sig i landena.
{1:11} Men räck ut dina hand, och kom vid allt det han äger; det gäller, han skall välsigna dig i ansigtet.
{1:12} Herren sade till Satan: Si, allt det han äger vare i dine hand, allena vid honom sjelfvan kom icke dina hand. Då gick Satan ut ifrå Herranom.
{1:13} Men den dagen, då hans söner och döttrar åto och drucko vin i deras äldsta broders hus,
{1:14} Kom ett båd till Job, och sade: Man plöjde med oxarna, och åsninnorna gingo der när i bet;
{1:15} Då föllo de af rika Arabien till, och togo dem, och slogo drängerna med svärdsegg; och jag undslapp allena, att jag skulle säga dig det.
{1:16} Medan han ännu talade, kom en annar, och sade: Guds eld föll af himmelen, och brände upp fåren och drängerna, och förtärde dem; och jag slapp allena undan, att jag skulle säga dig det.
{1:17} Medan han ännu talade, kom en och sade: De Chaldeer gjorde tre spetsar, föllo till camelarna, och togo dem, och slogo drängerna med svärdsegg; och jag slapp allena undan, att jag skulle säga dig det.
{1:18} Medan han ännu talade, kom en och sade: Dine söner och döttrar åto och drucko i deras äldsta broders hus;
{1:19} Och si, der kom ett stort väder utaf öknene, och stötte på husens fyra hörn, och kastade det på piltarna, att de blefvo döde; och jag slapp allena undan, att jag skulle säga dig det.
{1:20} Då stod Job upp, och ref sönder sin kläder, och ref sig i hufvudet, och föll ned på jordena, och tillbad;
{1:21} Och sade: Jag är naken kommen af mine moders lif; naken skall jag åter fara dit; Herren gaf, och Herren tog; välsignadt vare Herrans Namn.
{1:22} I allt detta syndade Job intet, och gjorde intet dårligit emot Gud.
{2:1} Det begaf sig på en dag, då Guds barn kommo, och trädde fram för Herran, att Satan ock kom med dem, och trädde fram för Herran.
{2:2} Då sade Herren till Satan: Hvadan kommer du? Satan svarade Herranom, och sade: Jag hafver farit genom landet allt omkring.
{2:3} Herren sade till Satan: Hafver du icke gifvit akt på min tjenare Job? Ty hans like är icke i landena, from och rättfärdig, gudfruktig, och flyr det onda, och står ännu i sine fromhet; och du eggade mig, att jag utan sak hafver förderfvat honom.
{2:4} Satan svarade Herranom, och sade: Hud för hud, och allt det en man hafver, låter han för sitt lif.
{2:5} Men räck ut dina hand, och kom vid hans ben och kött; det gäller, han skall välsigna dig i ansigtet.
{2:6} Herren sade till, Satan: Si, han vare i dine hand; dock skona hans lif.
{2:7} Då for Satan ut ifrå Herrans ansigte, och slog Job med ond sår, ifrå hans fotablad upp till hans hjessa.
{2:8} Och han tog ett stycke af en potto, och skrapade af sig dermed, och satt i asko.
{2:9} Och hans hustru sade till honom: Står du ännu i dine fromhet? Välsigna Gud, och dö.
{2:10} Men han sade till henne: Du talar såsom de dåraktiga qvinnor tala. Hafve vi fått godt af Gudi, skole vi ock icke anamma det onda? Uti allt detta syndade Job icke med sina läppar.
{2:11} Då nu tre Jobs vänner hörde all den olycka, som öfver honom kommen var, kommo de hvar af sin stad: Eliphas af Thema, Bildad af Suah, och Zophar af Naema; ty de vordo öfverens, att de skulle komma och ömka sig öfver honom, och trösta honom.
{2:12} Och då de upphofvo sin ögon långt ifrå, kände de honom intet; och upphofvo sina röst, och greto, och hvardera ref sin kläder sönder, och kastade jord på sin hufvud upp åt himmelen;
{2:13} Och såto med honom på jordene i sju dagar och sju nätter, och talade intet med honom; ty de sågo, att hans sveda var ganska stor.
{3:1} Derefter upplät Job sin mun, och förbannade sin dag;
{3:2} Utbrast, och sade:
{3:3} Den dagen vare förtappad, på hvilkom jag född är; och den natten, då man sade: En man är aflad.
{3:4} Den samme dagen vare mörk, och Gud fråge intet efter honom ofvanefter; ingen klarhet skine öfver honom.
{3:5} Mörkret behålle honom, och töcken blifve öfver honom med tjockt moln; och dimba om dagen göre honom gräselig.
{3:6} Den samma nattena begripe mörker; och glädje sig icke ibland årsens dagar, och komme icke i månadetalet.
{3:7} Si, vare den natten ensam, och ingen glädje komme deruti.
{3:8} De der dagen förbanna, de förbanne henne; och de som redo äro till att uppväcka Leviathan.
{3:9} Hennes stjernor varde mörka; förvänte ljus, och det komme intet; och se intet morgonrodnans ögnabryn;
{3:10} Att hon icke igenlyckte mins lifs dörr, och icke bortgömde olyckona för min ögon.
{3:11} Hvi blef jag icke straxt död i moderlifvet? Hvi vardt jag icke förgjord, då jag utu moderlifvet kommen var?
{3:12} Hvi hafva de tagit mig upp i skötet? Hvi hafver jag ditt spenar?
{3:13} Så låge jag nu, och vore stilla; sofve och hade ro;
{3:14} Med Konungar och rådherrar på jordene, som bygga det öde är;
{3:15} Eller med Förstar, som guld hafva, och sin hus full med silfver;
{3:16} Eller som den der otida född är fördold, och vore icke till; såsom de unga barn, som aldrig hafva sett ljuset.
{3:17} Der måste ju de ogudaktige låta af sitt öfvervåld; der hvilas dock de som mycket omak haft hafva.
{3:18} Der hafva fångar frid med androm, och höra icke trugarens röst.
{3:19} Der äro både små och store; tjenaren och den som ifrå sin herra fri är.
{3:20} Hvi är ljus gifvet dem arma, och lif de bedröfvade hjerta;
{3:21} (De der vänta efter döden, och han kommer icke; och uppgrofvo honom väl utu fördold rum;
{3:22} De der fröjda sig mycket, och äro glade, att de kunna få grafvena;)
{3:23} Och dem månne, hvilkens väg fördold är, och för honom af Gudi skyld varder?
{3:24} Förty min suckan är min dagliga spis; mine tårar äro min dryck.
{3:25} Ty det jag fruktade, det är kommet öfver mig; och det jag räddes, hafver råkat på mig.
{3:26} Var jag icke lyckosam? Var jag icke stilla? Hade jag icke goda ro? Och sådana oro kommer.
{4:1} Då svarade Eliphas af Thema, och sade:
{4:2} Du lider tilläfventyrs icke gerna, om man försöker att tala med dig? Men ho kan låtat?
{4:3} Si, du hafver undervisat många, och styrkt trötta händer.
{4:4} Ditt tal hafver upprest dem, som fallne voro; och bäfvande knä hafver du förstärkt.
{4:5} Men nu, medan det kommer på dig, varder du förtvinad; och nu, medan det drabbar på dig, förskräckes du.
{4:6} Ja, der är nu din (Guds) fruktan, din tröst, ditt hopp, och din fromhet.
{4:7} Käre, tänk uppå, hvar är någor oskyldiger förgången? Eller hvar äro de rättfärdige någon tid utrotade?
{4:8} Såsom jag väl sett hafver, de som vedermödo plöjde, och olycko sådde, de skåro det ock upp;
{4:9} Att de äro genom Guds anda förgångne, och af hans vredes anda förgjorde.
{4:10} Lejonens rytande, och lejinnones röst, och de unga lejons tänder äro sönderbrutna.
{4:11} Lejonet är förgånget, att det icke mera röfvar; och de unga lejon äro förskingrade.
{4:12} Och till mig är kommet ett hemligit ord, och mitt öra hafver deraf fått något märkeligit.
{4:13} Då jag begrundade nattenes syner, då sömnen faller på menniskorna;
{4:14} Då kom fruktan och bäfvande mig uppå, och all min ben förskräcktes.
{4:15} Och då anden gick framom mig, reste mig håret på minom kropp.
{4:16} Då stod en för min ögon, och dess skapnad kände jag intet; han var stilla, och jag hörde ena röst:
{4:17} Huru kan en menniska vara rättfärdigare än Gud; eller en man vara renare än han, som honom gjort hafver?
{4:18} Si, ibland sina tjenare finner han icke trohet, och i sinom Änglom finner han dårhet.
{4:19} Huru mycket mer de som bo i lerhus; och de der grundade äro på jordene, skola förtäras af matk.
{4:20} Det varar ifrå morgonen intill aftonen, så varda de upphuggne; och förr än de varda det varse, äro de platt borto;
{4:21} Och deras käraste förgås; och dö ock oförvarandes.
{5:1} Nämn mig en, hvad gäller, om du någon finner; och se dig om någorstäds efter en helig.
{5:2} Men en dåra dräper väl vreden, och en ovisan dödar nitet.
{5:3} Jag såg en dåra väl rotad, och jag bannade straxt hans huse:
{5:4} Hans barn skola vara fjerran ifrå helsone, och skola varda sönderkrossade i porten, der ingen hjelpare är.
{5:5} Hans säd skall den hungrige uppäta, och de väpnade skola taga henne; och hans gods skola de törstige utsupa.
{5:6} Förty vedermödan går icke upp af jordene, och olyckan växer icke upp af åkrenom;
{5:7} Utan menniskan varder född till olycko, såsom foglarna till att flyga.
{5:8} Dock vill jag nu tala om Gud, och handla om honom;
{5:9} Som gör mägtig ting, de der icke ransakas kunna; och under, som icke räknas kunna;
{5:10} Den der regn gifver på jordena, och låter vatten komma på markena;
{5:11} Den der upphöjer de nedriga, och upphjelper de förtryckta.
{5:12} Han gör deras anslag, som listige äro till intet, att deras hand intet kan uträtta.
{5:13} Han begriper de visa i deras listighet, och gör de klokas råd till galenskap;
{5:14} Att de om dagen löpa i mörkrena, och famla om middagen såsom om nattena.
{5:15} Och han hjelper den fattiga ifrå svärdet, och ifrå deras mun; och utu dens väldigas hand;
{5:16} Och är dens fattigas tröst, att orättfärdigheten måste hålla sin mun till.
{5:17} Si, salig är den menniska, den Gud straffar; derföre förkasta icke dens Allsmägtigas tuktan.
{5:18} Ty han sargar, och läker; han slår, och hans hand helar.
{5:19} Utaf sex bedröfvelser frälsar han dig, och i den sjunde kommer intet ondt vid dig.
{5:20} I dyr tid frälsar han dig ifrå döden, och i stridene ifrå svärdsens hand.
{5:21} Han skall skyla dig för tungones gissel, att du icke skall frukta för förderf, då det kommer.
{5:22} Uti förderf och hunger skall du le, och icke frukta för vilddjuren i landena;
{5:23} Utan ditt förbund skall vara med stenom på markene; och vilddjuren i landena skola hålla frid med dig.
{5:24} Och du skall förnimma, att din hydda hafver frid, och skall försörja dina boning, och icke synda;
{5:25} Och skall förnimma, att din säd skall varda mycken, och dine efterkommande såsom gräs på jordene;
{5:26} Och skall i ålderdomen komma till grafva, såsom en hvetekärfve införd varder, i rättom tid.
{5:27} Si, det hafve vi ransakat, och det är så; hör dertill, och rätta dig derefter.
{6:1} Job svarade, och sade:
{6:2} När man voge min jämmer, och lade allt mitt lidande på ena våg,
{6:3} Så skulle det vara svårare, än sanden i hafvet; derföre är förgäfves hvad jag säger.
{6:4} Förty dens Allsmägtigas pilar stå i mig, hvilkens grymhet utsuper allan min anda; och Guds förskräckelse äro ställd uppå mig.
{6:5} Icke ropar vildåsnen, när han hafver gräs; ej heller oxen, då han hafver foder.
{6:6} Kan man ock äta det som osaltadt är? Eller månn någor vilja smaka det hvita om äggeblomman?
{6:7} Der min själ tillförene vämjade vid, det är nu min mat för värks skull.
{6:8} O! att min bön måtte ske, och Gud gåfve mig det jag förhoppas;
{6:9} Att Gud toge till att sönderslå mig, och låte sina hand sönderkrossa mig;
{6:10} Så hade jag ändå tröst, och ville bedja i minom sjukdom, att han icke skonade mig; jag hafver dock icke nekat dens Heligas tal.
{6:11} Hvad är min kraft, att jag skulle kunna härda ut? Och hvad är min ändalykt, att min själ skulle vara tålig?
{6:12} Min kraft är dock icke af sten, ej är heller mitt kött af koppar.
{6:13} Hafver jag dock ingenstäds hjelp; och ingen ting vill gå fram med mig.
{6:14} Den der icke bevisar sinom nästa barmhertighet, han öfvergifver dens Allsmägtigas fruktan.
{6:15} Mine bröder gå förakteliga framom mig, såsom en bäck; såsom en ström framom flyter.
{6:16} Dock de som rädas för rimfrostet, öfver dem varder fallandes snö.
{6:17} Den tid hetten tvingar dem, skola de försmäkta; och när det hett blifver, skola de förgås utaf sitt rum.
{6:18} Deras väg går afsides bort; de vandra der intet vägadt är, och förgås.
{6:19} De se uppå Thema vägar; på rika Arabiens stigar akta de.
{6:20} Men de skola komma på skam, då det är aldrasäkrast; och skola skämma sig, då de deruppå komne äro.
{6:21} Ty I ären nu komne till mig; och medan I sen jämmer, frukten I eder.
{6:22} Hafver jag ock sagt: Bärer hit, och skänker mig af edro förmågo?
{6:23} Och hjelper mig utu fiendans hand? Och förlosser mig utu tyranners händer?
{6:24} Lärer mig, jag vill tiga; och det jag icke vet, det underviser mig.
{6:25} Hvi straffen I rättfärdigt tal? Hvilken är ibland eder, som det straffa kan?
{6:26} I sätten samman ord, allenast till att straffa, och gören med ordom ett förtvifladt mod.
{6:27} I öfverfallen en fattigan faderlösan, och rycken edar nästa upp med rötter.
{6:28} Dock, medan I hafven begynt, ser uppå mig, om jag varder beslagen med någon lögn för eder.
{6:29} Svarer hvad som rätt är; min svar skola väl blifva rätt.
{6:30} Hvad gäller, min tunga hafver icke orätt, och min mun föregifver icke ondt.
{7:1} Måste icke menniskan alltid vara i strid på jordene; och hennes dagar äro såsom en dagakarls?
{7:2} Såsom en dräng åstundar skuggan, och en dagakarl, att hans arbete må vara ute;
{7:3} Så hafver jag väl arbetat hela månaden fåfängt, och bedröfvada nätter äro mig många vordna.
{7:4} När jag lägger mig, säger jag: När månn jag skola uppstå? Och sedan räknar jag, när afton skall varda; ty jag var hvarjom manne en styggelse intill mörkret.
{7:5} Mitt kött är fullt med matk och mull allt omkring; min hud är sammanskrynkt och till intet vorden.
{7:6} Mine dagar äro snarare bortflogne än en väfspole; och äro förledne utan all förtöfvan.
{7:7} Tänk uppå, att mitt lif är ett väder, och min ögon komma icke igen till att se det goda;
{7:8} Och intet lefvandes öga varder mig mera seendes; din ögon se på mig, deröfver förgås jag.
{7:9} Molnet varder allt, och går bort; så ock den som far neder i helvetet, han kommer icke upp igen;
{7:10} Och besitter icke sitt hus igen, och hans rum blifver öde.
{7:11} Derföre vill jag ock icke förmena minom mun; jag vill tala i mins hjertas ångest, och vill utsäga min själs bedröfvelse.
{7:12} Är jag ett haf, eller en hvalfisk, att du så förvarar mig?
{7:13} Ty jag tänkte: Min säng skall trösta mig; mitt lägre skall lisa mig.
{7:14} När jag talar med mig sjelf, så förskräcker du mig med drömmar, och gör mig förfärelse;
{7:15} Att min själ önskar sig vara hängd, och min ben döden.
{7:16} Jag begärar intet mer lefva; håll upp af mig; ty mine dagar äro fåfängelige.
{7:17} Hvad är en menniska, att du aktar henne högt, och bekymrar dig med henne?
{7:18} Du hemsöker henne dagliga, och försöker henne alltid.
{7:19} Hvi går du icke ifrå mig, och släpper mig, så länge jag uppsvälger min spott?
{7:20} Hafver jag syndat, hvad skall jag göra dig, o du menniskors gömmare? Hvi gjorde du mig, att jag uppå dig stöta skulle, och är mig sjelfvom till tunga?
{7:21} Och hvi förlåter du mig icke mina missgerning, och tager icke bort mina synd? Ty nu skall jag lägga mig i mull; och när man om morgonen söker mig, är jag då intet till.
{8:1} Då svarade Bildad af Suah, och sade:
{8:2} Huru länge vill du sådana tala, och låta dins muns tal hafva ett sådant högmod?
{8:3} Menar du, att Gud dömmer orätt; eller den Allsmägtige skall vrida rätten?
{8:4} Om dine söner hafva syndat för honom, så hafver han förkastat dem för deras missgernings skull.
{8:5} Men om du i tid gifver dig in till Gud, och beder den Allsmägtiga;
{8:6} Och om du äst ren och from, så varder han uppvakandes till dig, och varder åter upprättandes boningen för dina rättfärdighets skull;
{8:7} Och der du tillförene hafver haft litet, skall det härefter ganska mycket förökas.
{8:8} Ty fråga de slägter, som i förtiden varit hafva, och tag dig före att fråga deras fäder;
{8:9} Ty vi äre såsom i går komne, och vete intet; vårt lif är en skugge på jordene.
{8:10} De skola lära dig, och säga dig det, och gifva sitt tal före utaf sitt hjerta.
{8:11} Icke kan säfvet växa, utan det står i vätsko; eller gräs växa utan vatten.
{8:12} Eljest, medan det än står i blomster, förr än det afhugget varder, förtorkas det, förr än man hö bergar.
{8:13} Så går allom dem som förgäta Gud, och de skrymtares hopp varder förtappadt;
{8:14} Ty hans tröst blifver omintet, och hans hopp såsom ett dvergsnät.
{8:15} Han förlåter sig på sitt hus, och skall dock icke, bestå; han skall hålla sig derintill, och dock icke beständig blifva.
{8:16} Det grönskas väl förr än solen kommer, och qvistar växa uti dess örtagård;
{8:17} Dess säd står tjock vid källor, och dess hus på stenar.
{8:18} Men när han uppsluker honom af sitt rum, ställer han sig emot honom, såsom han kände honom intet.
{8:19} Si, detta är fröjden i dess väsende; och annor växa upp igen af stoftet.
{8:20} Derföre, si, att Gud icke förkastar de goda, och icke uppehåller de ondas hand;
{8:21} Tilldess din mun varder full med löje, och dine läppar fulle med fröjd.
{8:22} Men de, som dig hata, skola komma på skam, och de ogudaktigas boning skall icke blifva beståndandes.
{9:1} Job svarade och sade:
{9:2} Ja, jag vet det fullväl, att så är, att en menniska icke kan bestå rättfärdig för Gud.
{9:3} Täckes honom träta med honom, så kan han icke svara honom ett emot tusende.
{9:4} Han är vis och mägtig; hvem hafver det dock gått väl af, som sig hafver satt emot honom?
{9:5} Han försätter bergen, förr än de det förnimma; hvilka han i sine vrede omkastar.
{9:6} Han rörer jordena af sitt rum, så att hennes pelare bäfva.
{9:7} Han talar till solena, så går hon intet upp, och han förseglar stjernorna.
{9:8} Han allena utsträcker himmelen, och går på hafsens vägar.
{9:9} Han gör Karlavagnen (på himmelen) och Orion; sjustjernorna, och de stjernor söderut.
{9:10} Han gör mägtig ting, som man icke utransaka kan, och under, deruppå intet tal är.
{9:11} Si, han går framom mig, förr än jag varder det varse; och han förvandlar sig, förr än jag det märker.
{9:12} Si, om han går hasteliga bort, ho vill hemta honom igen? Ho vill säga till honom: Hvad gör du?
{9:13} Han är Gud, hans vrede kan ingen stilla; under honom måste buga sig de stolta herrar.
{9:14} Huru skulle jag då svara honom, och finna några ord emot honom?
{9:15} Om jag än rätt hafver, så kan jag dock likväl intet svara honom; utan måste i rättenom bedjas före.
{9:16} Och om jag än åkallade honom, och han hörde mig; så tror jag dock icke, att han hörer mina röst.
{9:17} Ty han far öfver mig med storm, och gör mig såren mång utan sak.
{9:18} Han låter icke min anda vederqvickas, utan gör mig full med bedröfvelse.
{9:19} Vill man magt, så är han för mägtig; vill man rätten, ho vill vittna med mig?
{9:20} Om jag säger att jag är rättfärdig, så fördömer han mig dock; är jag from, så för han mig dock till ondan.
{9:21} Är jag än from, så tör min själ dock intet hålla sig dervid; jag begärer intet mer lefva.
{9:22} Det är det som jag sagt hafver; han förgör både den goda, och den ogudaktiga.
{9:23} När han begynner till att slå, så dräper han straxt, och begabbar de oskyldigas frestelse.
{9:24} Men landet varder gifvet under dens ogudaktigas hand, att han undertrycker dess domare; är det icke så, huru skulle det annars vara.
{9:25} Mine dagar hafva varit snarare än en löpare; de hafva flytt, och hafva intet godt sett.
{9:26} De äro förgångne såsom stark skepp; såsom en örn flyger till maten.
{9:27} När jag tänker: Jag vill glömma bort min klagan; jag vill förvandla mitt ansigte, och vederqvicka mig;
{9:28} Så fruktar jag mig för all min sveda, vetandes, att du icke låter mig vara oskyldig.
{9:29} Är jag nu ogudaktig, hvi hafver jag då sådana onyttiga vedermödo?
{9:30} Om jag än tvådde mig i snö, och gjorde mina händer rena i källo;
{9:31} Så doppar du mig dock i träck, och min kläder varda mig illa ståndande.
{9:32} Ty han är icke min like, dem jag svara kunde, att vi måtte både komma för rätten.
{9:33} Det är ingen, som oss åtskiljer; som sätter sina hand emellan oss båda.
{9:34} Han tage sitt ris ifrå mig, och låte sin förskräckelse komma ifrå mig;
{9:35} Att jag må tala, och icke mer torf frukta för honom; ty jag vet mig oskyldig.
{10:1} Min själ grufvar sig för mitt lif; min klagan vill jag låta fara fort, och tala i mine själs bedröfvelse;
{10:2} Och säga till Gud: Fördöm mig icke; låt mig få veta, hvarföre du träter med mig.
{10:3} Hafver du der lust till, att du brukar öfvervåld; och förkastar mig, hvilken dina händer gjort hafva; och låter de ogudaktigas anslag komma till äro?
{10:4} Hafver du ock då köttslig ögon? Eller ser du såsom en menniska ser?
{10:5} Eller är din tid såsom ens menniskos tid; eller din år såsom ens mans år;
{10:6} Att du frågar efter mina orättfärdighet, och uppsöker mina synd;
{10:7} Ändå du vetst, att jag icke är ogudaktig; ändå det är ingen, som kan fria ifrå dine hand?
{10:8} Dina händer hafva fliteliga gjort mig, och allansamman beredt mig; och du nedsänker mig så alldeles.
{10:9} Tänk dock uppå, att du hafver gjort mig af ler, och skall åter låta mig komma till jord igen.
{10:10} Hafver du icke molkat mig såsom mjölk, och låtit mig ystas såsom ost?
{10:11} Du hafver klädt mig uti hud och kött; med ben och senor hafver du sammanfogat mig.
{10:12} Lif och välgerning hafver du gjort mig, och ditt uppseende bevarar min anda.
{10:13} Och ändå att du fördöljer sådana i ditt hjerta, så vet jag dock likväl, att du kommer det ihåg.
{10:14} Om jag syndar, så märker du det straxt, och låter mina missgerning icke vara ostraffad.
{10:15} Är jag ogudaktig, så är mig ve; är jag rättfärdig, så tör jag likväl icke upplyfta mitt hufvud, som den der full är med föraktelse, och ser mina eländhet;
{10:16} Och såsom ett upprest lejon jagar du mig, och handlar åter grufveliga med mig.
{10:17} Du förnyar din vittne emot mig, och gör dina vrede mycken öfver mig; mig plågar det ena öfver det andra.
{10:18} Hvi hafver du låtit mig komma utaf moderlifvet? Ack! att jag dock hade varit förgjord, att intet öga hade sett mig;
{10:19} Så vore jag, såsom den der intet hafver varit till, buren ifrå moderlifvet till grafvena.
{10:20} Vill då icke mitt korta lif hafva en ända? Vill du icke låta af mig, att jag något litet måtte vederqvickas;
{10:21} Förr än jag går bort, och kommer intet igen, nämliga i mörkrens och töcknones land?
{10:22} Det ett land är, hvilkets ljus är tjocka mörkret, och der som ingen skickelighet är; der skenet är såsom en töckna.
{11:1} Då svarade Zophar af Naema, och sade:
{11:2} När en hafver länge talat, måste han ock icke höra? Eller skall en sqvallrare alltid hafva rätt?
{11:3} Måste man tiga för dig allena, att du försmäder, och ingen skall genhöfta dig?
{11:4} Du säger: Min lärdom är ren, och klar är jag för din ögon.
{11:5} Ack! att Gud talade med dig, och uppläte sina läppar;
{11:6} Och tedde dig hvad han ännu hemliga vet; ty han hade ännu väl mer med dig; på det att du måtte veta, att han icke tänker på alla dina synder.
{11:7} Menar du, att du vetst så mycket som Gud vet; och vill alltså fullkomliga råkat, såsom den Allsmägtige?
{11:8} Han är högre än himmelen, hvad vill du göra? djupare än helvetet, huru kan du kännan?
{11:9} Längre än jorden, och bredare än hafvet.
{11:10} Om han all ting omvände eller fördolde, eller kastade dem i en hop, ho vill förmena honom det?
{11:11} Han känner de fåfängeliga män, och ser odygdena, och skulle han icke förståt?
{11:12} En fåfängelig man högmodas, och en född menniska vill vara såsom en ung vildåsne.
{11:13} Hade du ställt ditt hjerta (till Gud), och uppräckt dina händer till honom;
{11:14} Hade du långt ifrå dig bortkastat missgerningena, som är i din hand, att ingen orätt hade bott i dine hyddo;
{11:15} Så måtte du upplyft ditt ansigte utan last, och vorde fast ståndandes, och intet fruktandes.
{11:16} Så vorde du ock förgätandes uselhetena, och såsom det vattnet, som framlupet är, komme du det icke ihåg;
{11:17} Och din lifstid vorde uppgångandes såsom en middag, och vorde skinandes såsom en morgon.
{11:18} Och du måtte förtrösta dig, att hopp vore på färde; och vorde med rolighet kommandes i grafvena.
{11:19} Och du skulle lägga dig, och ingen skulle rädda dig; och månge skulle knekta dig.
{11:20} Men de ogudaktigas ögon skola försmäkta, och skola icke undkomma kunna; ty deras hopp skall fela deras själ.
{12:1} Då svarade Job, och sade:
{12:2} Ja, I ären rätte männerna; med eder blifver visheten död.
{12:3} Jag hafver så väl ett hjerta som I, och är icke ringare än I; och ho är den som sådana icke vet?
{12:4} Den som af sin nästa begabbad varder, han må åkalla Gud, han varder honom hörandes: Den rättfärdige och fromme måste varda begabbad;
{12:5} Och är dem rikom såsom en lampa, föraktad i deras hjerta, dock tillredd, att de skola deruppå stöta fötterna.
{12:6} Röfvarenas hyddor hafva nog, och de rasa dristeliga emot Gud; ändå att Gud hafver gifvit dem det i deras händer.
{12:7} Fråga dock djuren, de skola lärat dig, och foglarna under himmelen, de skola sägat dig;
{12:8} Eller tala med jordene, och hon skall lärat dig, och fiskarna i hafvet skola förkunnat dig.
{12:9} Ho är den som allt sådant icke vet, att Herrans hand hafver det gjort;
{12:10} Att i hans hand är alles dess själ, som lefvandes är, och alla menniskors kötts ande?
{12:11} Profvar icke örat talet, och munnen smakar maten?
{12:12} Ja, när fäderna är vishet, och förstånd när de gamla.
{12:13} När honom är vishet och magt, råd och förstånd.
{12:14} Si, när han bryter neder, så hjelper intet bygga; när han någon innelycker, så kan ingen utsläppa.
{12:15} Si, när han förhåller vattnet, så torkas allt, och när han släpper det löst, så omstörter det landet.
{12:16} Han är stark, och går det igenom; hans är den som villo far; så ock den som förförer.
{12:17} Han förer de kloka såsom ett rof, och gör domarena galna.
{12:18} Han förlossar utu Konungars tvång, och binder med ett bälte deras länder.
{12:19} Presterna förer han såsom ett rof, och de fasta låter han fela.
{12:20} Han bortvänder de sannfärdigas läppar, och de gamlas seder tager han bort.
{12:21} Han utgjuter föraktelse på Förstarna, och gör de mägtigas förbund löst.
{12:22} Han öppnar de mörka grund, och förer mörkret ut i ljuset.
{12:23} Han gör somliga till stort folk, och gör dem åter till intet; han utsprider ett folk, och fördrifver det åter.
{12:24} Han förvänder hjertat i öfverstarna för folket i landena, och låter dem fara ville i vildmarkene, der ingen väg är;
{12:25} Att de famla i mörkret utan ljus, och förvillar dem såsom de druckna.
{13:1} Si, allt detta hafver mitt öga sett, och mitt öra hört, och hafver det förstått.
{13:2} Det I veten, det vet jag ock, och är intet ringare än I;
{13:3} Dock vill jag tala om den Allsmägtiga, och hafver vilja till att träta med Gud.
{13:4} Ty I uttyden det falskeliga, och ären alle onyttige läkare.
{13:5} Ack! att I kunden tiga, så vorden I vise.
{13:6} Hörer dock mitt straff, och akter på sakena, der jag talar om.
{13:7} Viljen I försvara Gud med orätt; och för honom bruka svek?
{13:8} Viljen I anse hans person? Viljen I gifva eder i försvar för Gud?
{13:9} Skall det ock blifva eder väl gångandes, då han skall döma eder? Menen I, att I skolen gäcka honom, såsom man gäckar ena mennisko?
{13:10} Han varder eder straffandes, om I hemliga ansen personen.
{13:11} Månn han icke förskräcka eder, när han kommer fram? Och hans fruktan varder fallandes öfver eder.
{13:12} Edor åminnelse varder liknad vid asko, och edra rygger skola vara såsom en lerhop.
{13:13} Tiger för mig, att jag må tala; det skall icke fela för mig.
{13:14} Hvi skall jag bita mitt kött med mina tänder, och sätta mina själ i mina händer?
{13:15} Si, han varder mig dock dräpandes, och jag kan icke afbidat; dock vill jag straffa mina vägar för honom.
{13:16} Han blifver ju min helsa; ty ingen skrymtare kommer för honom.
{13:17} Hörer mitt tal, och min uttydelse för edor öron.
{13:18} Si, jag hafver allaredo sagt domen af; jag vet, att jag varder rättfärdig.
{13:19} Ho är den som vill gå till rätta med mig? Men nu måste jag tiga, och förgås.
{13:20} Tveggehanda gör mig icke; så vill jag icke gömma mig bort för dig.
{13:21} Låt dina hand vara långt ifrå mig, och din förskräckelse förskräcke mig icke.
{13:22} Kalla mig, och jag vill svara dig; eller jag vill tala, och svara du mig.
{13:23} Huru många äro mina missgerningar och synder? Låt mig få veta min öfverträdelse och synder.
{13:24} Hvi fördöljer du ditt ansigte, och håller mig för din fienda?
{13:25} Vill du så hård vara emot ett flygande löf; och förfölja ett torrt halmstrå?
{13:26} Ty du tillskrifver mig bedröfvelse, och vill förderfva mig för mins ungdoms synders skull.
{13:27} Du hafver satt min fot i en stock, och gifver akt på alla mina stigar, och ser på all min fotspår;
{13:28} Jag, som dock förgås som ett ruttet as, och som ett kläde, det ätet varder af mal.
{14:1} Menniskan, af qvinno född, lefver en liten tid, och är full med orolighet;
{14:2} Växer upp som ett blomster, och faller af; flyr bort som en skugge, och blifver icke.
{14:3} Och öfver en sådana upplåter du din ögon, och drager mig för dig i rätten.
{14:4} Ho vill finna en renan när dem, der ingen ren är?
{14:5} Han hafver sin förelagda tid; hans månaders tal är när dig; du hafver satt honom ett mål före, derutöfver varder han icke gångandes.
{14:6} Gack ifrå honom, att han må hvilas, så länge hans tid kommer, den han såsom en dagakarl bidar efter.
{14:7} Ett trä hafver hopp, om det än är afhugget, att det skall åter förvandla sig, och dess telningar vända icke igen.
{14:8} Ändock dess rot föråldras i jordene, och stubben dör i mullene;
{14:9} Så grönskas han dock åter af vattnets lukt, och växer lika som han plantad vore.
{14:10} Men hvar är en menniska, då hon död, förgången och borto är?
{14:11} Såsom ett vatten löper utur en sjö, och såsom en bäck utlöper och förtorkas;
{14:12} Så är en menniska, då hon lägges ned, och varder intet uppståndandes, och varder intet uppvaknandes, så länge himmelen varar, och varder icke uppväckt af sinom sömn.
{14:13} Ack! att du fördolde mig i helvete, och fördolde mig, så länge din vrede afgår, och satte mig ett mål, att du ville tänka uppå mig.
{14:14} Menar du, att en död menniska skall åter lefva igen? Jag förbidar dagliga, medan jag strider, tilldess min förvandling kommer;
{14:15} Att du ville kalla mig, och jag måtte svara dig; och du ville icke förkasta ditt handaverk:
{14:16} Ty du hafver allaredo talt min tren; men akta dock icke uppå mina synd.
{14:17} Min öfverträdelse hafver du förseglat uti ett knippe, och sammanfattat mina missgerning.
{14:18} Förfaller dock ett berg, och förgås, och en klippa går af sitt rum;
{14:19} Vattnet sköljer stenarna bort, och floden förer jordena bort; men menniskones hopp är förloradt.
{14:20} Ty du stöter henne platt omkull, så att hon förgås; du förvandlar hennes väsende, och låter henne fara.
{14:21} Äro hennes barn i äro, det vet hon icke; eller om de äro föraktelige, det förnimmer hon intet.
{14:22} Medan hon är i köttena, måste hon hafva sveda; och medan hennes själ är än när henne, måste hon lida vedermödo.
{15:1} Då svarade Eliphas af Thema, och sade:
{15:2} Skall en vis man tala så i vädret, och uppfylla sin buk med väder?
{15:3} Du straffar med onyttigom ordom, och ditt tal kommer intet till gagns.
{15:4} Du hafver bortkastat räddhågan, och talar förakteliga för Gudi;
{15:5} Ty så lärer din ondska din mun, och du hafver utvalt ena skalkatungo.
{15:6} Din mun skall fördöma dig, och icke jag; dina läppar skola svara dig.
{15:7} Äst du den första menniska, som född är? Äst du för all berg aflader?
{15:8} Hafver du hört Guds hemliga råd? Och är sjelfva visdomen ringare än du?
{15:9} Hvad vetst du, det vi icke vete? Hvad förstår du, det som icke är när oss?
{15:10} Gråhårote och gamle äro när oss, som länger hafva lefvat än dine fäder.
{15:11} Skulle Guds hugsvalelse så ringa aktas för dig? Men du hafver något hemligit stycke när dig.
{15:12} Hvad tager ditt hjerta före? Hvi ser du så stolt ut?
{15:13} Hvi sätter ditt sinne sig emot Gud, att du låter sådana ord gå af dinom mun?
{15:14} Hvad är en menniska, att hon skulle vara ren; och att han skulle vara rättfärdig, som af qvinno född är?
{15:15} Si, ibland hans helga är ingen ostraffelig, och himlarna äro icke rene för honom.
{15:16} Huru mycket mer menniskan, som är stygg och ond; den der orättfärdighetena dricker såsom vatten?
{15:17} Jag vill visa dig det, hör mig; jag vill förtälja dig, hvad jag sett hafver;
{15:18} Hvad de vise sagt hafva, och för deras fader icke hafver fördoldt varit;
{15:19} Hvilkom allena landet gifvet är, så att ingen främmande må gå ibland dem.
{15:20} En ogudaktig bäfvar i alla sina lifsdagar, och enom tyrann är hans åratal fördoldt.
{15:21} Hvad han hörer, det förskräcker honom; och ändå att frid är, så hafver han dock den sorg, att han skall förderfvas.
{15:22} Han tror icke, att han skall kunna undfly olyckona, och förmodar sig alltid svärdet.
{15:23} När han far ut hit och dit efter sin näring, så tycker honom att hans olyckos tid är för handene.
{15:24} Ångest och nöd förskräcka honom, och slå honom ned, såsom en Konung med enom här;
{15:25} Ty han hafver utsträckt sina hand emot Gud, och emot den Allsmägtiga förstärkt sig.
{15:26} Han löper med hufvudet emot honom, och står halsstyf emot honom.
{15:27} Han hafver upphäfvit sig emot honom, och satt sig hårdt emot honom.
{15:28} Men han skall bo i nederslagna städer, der inga hus äro; utan ligga i enom hop.
{15:29} Han skall icke varda rik, och hans gods skall icke förökas; och skall icke utspridas i landena.
{15:30} Han skall icke undfly olycko; eldslågen skall förtorka hans grenar; och skall varda borttagen af hans muns anda.
{15:31} Han är så bedragen, att han icke tror att det skall varda värre med honom.
{15:32} Han får en ända, när honom obeqvämt är; och hans gren skall icke grönskas.
{15:33} Han varder afhemtad såsom en omogen drufva af vinträt, och såsom ett oljoträ bortfaller sitt blomster.
{15:34} Ty de skrymtares församling skall blifva ensam, och elden skall förtära hans hus, som gåfvor tager.
{15:35} Han anar olycko, och föder vedermödo; och deras buk bär list fram.
{16:1} Job svarade, och sade:
{16:2} Jag hafver sådana ofta hört; I ären alle arme hugsvalare.
{16:3} När vilja dock dessa lösa ord hafva en ända? Eller hvad fattas dig, att du så svarar?
{16:4} Jag kunde ock väl tala såsom I; jag ville att edor själ vore i mine själs stad; jag ville ock finna ord emot eder, och så rista mitt hufvud öfver eder.
{16:5} Jag ville styrka eder med munnen, och tala af sinnet med mina läppar.
{16:6} Men om jag än talar, så skonar min svede mig dock intet; låter jag ock blifvat, så går han dock intet ifrå mig.
{16:7} Men nu gör han mig vedermödo, och förstörer all min ledamot.
{16:8} Han hafver mig gjort skrynkotan, och vittnar emot mig; och min motståndare hafver sig upp emot mig, och svarar emot mig.
{16:9} Hans vrede sliter mig, och den som är mig vred, biter samman tänderna öfver mig; min motståndare ser hvasst med sin ögon på mig.
{16:10} De gapa med sin mun emot mig, och hafva hånliga slagit mig vid mitt kindben; de hafva tillhopa släckt sin harm på mig.
{16:11} Gud hafver öfvergifvit mig dem orättfärdiga, och låtit mig komma i de ogudaktigas händer.
{16:12} Jag var rik, men han hafver mig gjort till intet; han hafver tagit mig vid halsen, och sönderslitit mig, och uppsatt mig sig till ett mål.
{16:13} Han hafver kringhvärft mig med sina skyttor; han hafver sargat mina njurar, och intet skonat; han hafver utgjutit min galla på jordena.
{16:14} Han hafver gjort mig ett sår öfver det andra; han hafver öfverfallit mig såsom en kämpe.
{16:15} Jag hafver sömmat en säck på mina hud, och hafver lagt mitt horn i mull.
{16:16} Mitt ansigte är svullet af gråt, och min ögonlock äro vorden mörk;
{16:17} Ändock att ingen orättfärdighet är i mine hand, och min bön är ren.
{16:18} Ack jord! öfvertäck icke mitt blod, och mitt rop hafve intet rum.
{16:19} Och si nu, mitt vittne är i himmelen, och den mig känner är i höjdene.
{16:20} Mine vänner äro mine begabbare; mitt öga fäller tårar till Gud.
{16:21} Om en man kunde gå till rätta med Gud, såsom menniskors barn med sin nästa.
{16:22} Men de förelagda år äro komne; och jag går den vägen bort, den jag aldrig igen kommer.
{17:1} Min ande är svag, och mine dagar äro afkortade, och grafven är för handene.
{17:2} Ingen är bedragen af mig; likväl måste mitt öga derföre blifva i bedröfvelse.
{17:3} Om du än ville hafva borgen af mig; ho ville lofva för mig?
{17:4} Förstånd hafver du för deras hjerta fördolt; derföre skall du icke upphöja dem.
{17:5} Han rosar fast bytet för sinom vännom; men hans barnas ögon skola försmäkta.
{17:6} Han hafver satt mig till ett ordspråk ibland folk, och jag måste vara ett under ibland dem.
{17:7} Mitt ansigte är mörkt vordet för sorgs skull, och all min ledamot äro såsom en skugge.
{17:8} Öfver detta varda de rättfärdige häpne, och de oskyldige varda sättande sig emot skrymtarena.
{17:9} Den rättfärdige varder behållandes sin väg, och den som rena händer hafver, varder stark blifvandes.
{17:10} Nu väl, vänder eder alle hit, och kommer; jag varder dock icke finnandes någon visan ibland eder.
{17:11} Mine dagar äro förgångne; min anslag äro förskingrade, som mitt hjerta besatt hafva;
{17:12} Och hafva gjort dag af nattene, och af dagenom natt.
{17:13} Om än jag fast länge bidde, så är dock helvetet mitt hus, och min säng är i mörkrena uppgjord.
{17:14} Förgängelsen kallade jag min fader, och matkarna mina moder, och mina syster.
{17:15} Efter hvad skall jag bida? Och ho aktar mitt hopp?
{17:16} Neder i helvetet varder det farandes, och varder med mig liggandes i mullene.
{18:1} Då svarade Bildad af Suah, och sade:
{18:2} När viljen I göra en ända på att tala? Akter dock till; sedan vilje vi tala.
{18:3} Hvi varde vi aktade (för dig) såsom oskälig djur, och äre så orene för edor ögon?
{18:4} Vill du brista för hätskhets skull? Menar du, att för dina skull skall jorden öfvergifven varda, och hälleberget utaf sitt rum försatt varda?
{18:5} Och skall dens ogudaktigas ljus utslockna, och gnistan af hans eld skall intet lysa.
{18:6} Ljuset i hans hyddo skall varda till mörker, och hans lykta öfver honom skall utsläckt varda.
{18:7} Hans håfvors tillgångar skola varda trånga, och hans anslag skall fela honom;
{18:8} Ty han är med sina fötter förd i snarona, och vandrar i nätet.
{18:9} En snara skall hålla hans häl, och de törstige skola få fatt på honom.
{18:10} Hans snara är lagd på jordene, och hans gildre på hans stig.
{18:11} På alla sidor skola hastig förfärelse förskräcka honom, så att han icke skall veta hvartut han skall.
{18:12} Hunger skall blifva hans håfvor, och uselhet skall blifva honom tillredd, och hänga vid honom.
{18:13} Hans huds starkhet skall förtärd varda, och hans starkhet skall dödsens Förste förtära.
{18:14} Hans tröst skall utrotas utu hans hyddo, och de skola drifva honom till förskräckelsens Konung.
{18:15} Uti hans hyddo skall intet blifva; öfver hans palats skall svafvel strödt varda.
{18:16} Nedantill skola hans rötter förtorkas, och ofvanuppå afskäras hans säd.
{18:17} Hans åminnelse skall förgås i landena, och skall intet namn hafva på gatone.
{18:18} Han skall fördrifven varda ifrå ljusena i mörkret, och af jordene bortkastad varda.
{18:19} Han skall ingen barn hafva, och ingen barnabarn i sin folk; honom skall ingen qvar blifva i hans slägt.
{18:20} De som efter honom komma, skola gifva sig öfver hans dag; och dem, som för honom äro, skall fruktan uppå komma.
{18:21} Detta är dens orättfärdigas boning; och detta är rummet till honom, som intet vet af Gudi.
{19:1} Job svarade, och sade:
{19:2} Hvi plågen I dock mina själ, och döfven mig neder med ordom?
{19:3} I hafven nu i tio gångor hädat mig, och I skämmen eder intet, att I så omdrifven mig.
{19:4} Far jag vill, så far jag mig vill.
{19:5} Men I upphäfven eder sannerliga emot mig, och straffen mig till min smälek.
{19:6} Märker dock en gång, att Gud gör mig orätt, och hafver invefvat mig uti sin garn.
{19:7} Si, om jag än ropar öfver öfvervåld, så varder jag dock intet hörd; jag ropar, och här är ingen rätt.
{19:8} Han hafver igentäppt min väg, att jag icke kan gå der fram; och hafver satt mörker uppå min stig.
{19:9} Han hafver utuklädt mig mina äro, och tagit kronona utaf mitt hufvud.
{19:10} Han hafver sönderbråkat mig allt omkring, och låter mig gå; och hafver uppryckt mitt hopp såsom ett trä.
{19:11} Hans vrede hafver förgrymmat sig öfver mig, och han håller mig för sin fienda.
{19:12} Hans krigsmän äro tillika komne, och hafva lagt sin väg öfver mig; och hafva lägrat sig allt omkring mina hyddo.
{19:13} Han hafver låtit komma mina bröder långt ifrå mig, och mine kände vänner äro mig främmande vordne.
{19:14} Mine näste hafva unddragit sig, och mine vänner hafva förgätit mig.
{19:15} Mitt husfolk och mina tjensteqvinnor hålla mig för främmande; jag är vorden okänd för deras ögon.
{19:16} Jag ropade min tjenare, och han svarade mig intet; jag måste bedja honom med min egen mun.
{19:17} Min hustru stygges vid min anda; jag måste knekta mins lifs barn.
{19:18} Förakta också mig de unga barn; om jag uppreser mig, så tala de emot mig.
{19:19} Alle mine trogne vänner hafva styggelse vid mig, och de jag kär hade, hafva vändt sig emot mig.
{19:20} Min ben låda vid min hud och kött; jag kan med hudene icke skyla mina tänder.
{19:21} Förbarmer eder öfver mig; förbarmer eder öfver mig, ju I mine vänner; ty Guds hand hafver kommit vid mig.
{19:22} Hvi förföljen I mig såväl som Gud, och kunnen af mitt kött icke mätte varda?
{19:23} Ack! att mitt tal måtte skrifvet varda; ack! att det måtte uti en bok satt varda;
{19:24} Med en jernstyl ingrafvet uti bly; och till en evig åminnelse hugget i sten:
{19:25} Jag vet att min Förlossare lefver; och han skall på sistone uppväcka mig af jordene;
{19:26} Och jag skall sedan med desso mine hud omklädd varda, och skall i mitt kött få se Gud.
{19:27} Honom skall jag mig se, och min ögon skola skåda honom, och ingen annan. Mine njurar äro upptärde uti mino sköte;
{19:28} Ty I sägen: Huru skole vi förfölja honom, och finna en sak emot honom?
{19:29} Frukter eder för svärdet; förty svärdet är en hämnd öfver missgerningar; på det I veta mågen, att näpst är till.
{20:1} Då svarade Zophar af Naema, och sade:
{20:2} Deruppå måste jag svara, och kan icke bida;
{20:3} Och vill gerna höra, ho mig det straffa och lasta skall; ty mins förstånds ande skall svara för mig.
{20:4} Vetst du icke, att alltid så tillgånget är, ifrå den tiden menniskorna på jordene varit hafva;
{20:5} Att de ogudaktigas berömmelse står icke länge, och skrymtares glädje varar ett ögnablick?
{20:6} Om hans höjd än räckte upp i himmelen, och hans hufvud komme intill skyn,
{20:7} Så måste han dock på sistone förgås såsom träck; så att de, som se uppå honom, skola säga: Hvar är han?
{20:8} Såsom en dröm förgår, så skall han ej heller funnen varda; och såsom en syn, den om nattena försvinner.
{20:9} Det öga, som honom sett hafver, det ser honom intet mer; och hans rum skall icke mer se honom.
{20:10} Hans barn skola tigga gå, och hans hand skall gifva honom vedermödo till löna.
{20:11} Hans ben skola umgälla hans ungdoms synder; och skola lägga sig i jordene med honom.
{20:12} Om än ondskan smakar honom väl uti hans mun, skall hon dock fela honom på hans tungo.
{20:13} Hon skall varda förhållen, och icke tillåten; och skall varda honom förtagen i hans hals.
{20:14} Hans mat skall förvända sig i hans buk uti ormagalla.
{20:15} De ägodelar, som han uppsvulgit hafver, måste han åter utspy; och Gud skall drifva dem utu hans buk.
{20:16} Han skall suga huggormagalla, och ormatunga skall dräpa honom.
{20:17} Han skall icke få se de strömmar eller vattubäckar, som med hannog och smör flyta.
{20:18} Han skall arbeta, och intet nyttjat; och hans ägodelar skola varda annars mans, så att han icke skall hafva hugnad utaf dem.
{20:19} Förty han hafver undertryckt och förlåtit den fattiga; han hafver rifvit till sig hus, de han intet byggt hafver;
{20:20} Ty hans buk kunde icke full varda; och skall icke igenom sina kosteliga ägodelar undkomma.
{20:21} Af hans mat skall intet qvart vara; derföre skola hans goda dagar intet varaktige blifva.
{20:22} Om han än öfverflödar, och hafver nog, skall honom dock likväl ångest ske; alla händers möda skall öfver honom komma.
{20:23} Hans buk skall honom en gång full varda; och han skall sända sina vredes grymhet öfver honom; han skall öfver honom regna låta sina strid.
{20:24} Han skall fly för jernharnesk, och kopparbågen skall förjaga honom.
{20:25} Ett draget svärd skall gå igenom honom, och svärds blänkande, som honom skall bittert varda, skall med förskräckelse gå öfver honom.
{20:26} Intet mörker är, som honom skyla må; en eld skall förtära honom, den intet uppblåst är; och den som qvar blifver i hans hyddo, honom skall illa gå.
{20:27} Himmelen skall uppenbara hans ondsko, och jorden skall sätta sig upp emot honom.
{20:28} Hans säd i hans huse skall bortförd varda, förspilld uti hans vredes dag.
{20:29} Detta är en ogudaktigs menniskos lön när Gudi, och hans ords arf när Gudi.
{21:1} Job svarade och sade:
{21:2} Hörer dock till min ord, och låter säga eder;
{21:3} Hafver tålamod med mig, att jag ock må tala; och görer sedan spott af mig.
{21:4} Månn jag handla med en mennisko, att min ande icke skulle härutinnan ångse varda?
{21:5} Vänder eder hit till mig; I skolen förundra eder, och måsten lägga handena på munnen.
{21:6} När jag tänker deruppå, så förskräckes jag; och ett bäfvande kommer uppå mitt kött.
{21:7} Hvi lefva då de ogudaktige, varda gamle, och växa till i ägodelar?
{21:8} Deras säd är säker omkring dem, och deras afföda är när dem.
{21:9} Deras hus hafver frid för räddhåga, och Guds ris är icke öfver dem.
{21:10} Deras oxa släpper man till, ock missgår icke; deras ko kalfvar, och är icke ofruktsam.
{21:11} Deras unga barn gå ut såsom en hjord, och deras barn springa.
{21:12} De fröjda sig med trummor och harpor, och äro glade med pipande;
{21:13} De varda gamle med göda dagar, och förskräckas som nogast ett ögnablick för helvetet;
{21:14} De dock säga till Gud: Gack bort ifrån oss; vi vilje intet veta af dina vägar;
{21:15} Ho är den Allsmägtige, att vi honom tjena skole? Eller hvad kan det båta oss, om vi löpe emot honom?
{21:16} Men si, deras ägodelar stå icke uti deras händer; derföre skall de ogudaktigas sinne vara långt ifrå mig.
{21:17} Huru varder de ogudaktigas lykta utsläckt; och deras förderf kommer öfver dem? Han skall utskifta jämmer i sine vrede.
{21:18} De skola varda såsom strå för vädret, och såsom agnar, hvilka stormen bortförer.
{21:19} Gud förvarar hans barnom bedröfvelse; när han skall löna honom, då skall man förnimmat,
{21:20} Hans ögon skola se hans förderf, och af dens Allsmägtigas vrede skall han dricka.
{21:21} Ty ho skall hafva behag till hans hus efter honom? Och hans månaders tal skall näppliga halft blifva.
{21:22} Ho vill lära Gud, den ock dömer de höga?
{21:23} Denne dör frisk och helbregda, rik och säll.
{21:24} Hans mjölkekar äro full med mjölk, och hans ben varda full med märg.
{21:25} Men en annan dör med bedröfvada själ, och hafver aldrig ätit i glädje.
{21:26} Och de ligga tillhopa med hvarannan i jordene, och matkar öfvertäcka dem.
{21:27} Si, jag känner väl edra tankar, och edor vrånga anslag emot mig.
{21:28} Ty I sägen: Hvar är Förstans hus? Och hvar äro hyddorna, der de ogudaktige bodde?
{21:29} Talen I dock derom såsom meniga folket; och veten icke hvad de andras väsende betyder?
{21:30} Ty den onde varder behållen intill förderfvelsens dag, och intill vredenes dag blifver han.
{21:31} Ho vill säga hvad han förtjenar, när man det utvärtes anser? Ho vill vedergälla honom hvad han gör?
{21:32} Men han varder bortdragen till grafvena, och man vaktar efter honom i högomen.
{21:33} Bäckaslem behagar honom väl, och alla menniskor varda dragna efter honom; och uppå dem, som för honom varit hafva, är intet tal.
{21:34} Huru trösten I mig så fåfängt, och edor svar finnas dock orätt?
{22:1} Då svarade Eliphas af Thema, och sade:
{22:2} Menar du att en man kan liknas vid Gud; eller någor är så klok, att han kan likna sig vid honom?
{22:3} Menar du att dem Allsmägtiga behagar, att du räknar dig så from? Eller hvad hjelper det honom, om än dine vägar utan brist voro?
{22:4} Menar du han fruktar att straffa dig, och gå till rätta med dig?
{22:5} Ja, din ondska är fast stor, och uppå din orättfärdighet är ingen ände.
{22:6} Du hafver tagit af dinom broder pant utan sak; du hafver dragit kläden af dem nakna.
{22:7} Du hafver icke gifvit dem trötta vatten dricka; du hafver nekat dem hungroga ditt bröd.
{22:8} Du hafver brukat våld i landena, och bott deruti med stort prål.
{22:9} Enkor hafver du låtit gå ohulpna, och sönderbrutit de faderlösas armar.
{22:10} Derföre äst du omvefvad med snaro, och fruktan hafver dig hasteliga förskräckt.
{22:11} Skulle du då icke se mörkret, och vattufloden icke öfvertäcka dig?
{22:12} Si, Gud är hög i himmelen, och ser stjernorna uppe i höjdene;
{22:13} Och du säger: Hvad vet Gud? Skulle han kunna döma det i mörkret är?
{22:14} Skyn skyler för honom, och han ser intet; han vandrar i himmelens omgång.
{22:15} Vill du akta på verldenes lopp, der de orättfärdige uti gångne äro?
{22:16} Hvilke förgångne äro, förr än tid var, och vattnet hafver bortsköljt deras grund;
{22:17} De som till Gud sade: Far ifrån oss; hvad skulle den Allsmägtige kunna göra dem?
{22:18} Ändock han uppfyllde deras hus med ägodelar; men de ogudaktigas råd vare långt ifrå mig.
{22:19} De rättfärdige skola få det se, och glädja sig; och den oskyldige skall bespotta dem.
{22:20} Deras väsende skall försvinna, och det qvart är af dem, skall elden förtära.
{22:21} Så förlika dig nu med honom, och haf frid; derutaf skall du hafva mycket godt.
{22:22} Hör lagen utaf hans mun, och fatta hans tal uti ditt hjerta.
{22:23} Om du omvänder dig till den Allsmägtiga, så skall du uppbyggd varda; och kasta det orätt är långt ifrå dine hyddo;
{22:24} Så skall han gifva guld igen för stoft, och för sten gyldene bäcker.
{22:25} Och du skall hafva guld nog, och silfver skall dig med hopom tillfalla.
{22:26} Då skall du hafva din lust i dem Allsmägtiga, och upplyfta ditt anlete till Gud.
{22:27} Du skall bedja honom, och han skall höra dig; och ditt löfte skall du betala.
{22:28} Ehvad du tager dig före, det skall han låta dig väl af gå; och ljus skall skina på dina vägar.
{22:29} Förty de som sig ödmjuka, dem upphöjer han; och den som sin ögon nederslår, han skall blifva frälst;
{22:30} Och den oskyldige skall hulpen varda; för sina händers renhets skull skall han hulpen varda.
{23:1} Job svarade, och sade:
{23:2} Mitt tal blifver ännu bedröfvadt; min magt är svag för mitt suckandes skull.
{23:3} Ack! det jag visste, huru jag skulle finna honom, och komma till hans stol;
{23:4} Och sätta min rätt fram för honom, och uppfylla min mun med straff;
{23:5} Och förfara hvad ord han mig svara ville, och förnimma hvad han mig sägandes vorde!
{23:6} Vill han med stora magt träta med mig? Han ställe sig icke så emot mig;
{23:7} Utan lägge mig före hvad likt är, så vill jag väl vinna min rätt.
{23:8} Men går jag rätt framåt, så är han der intet; går jag tillbaka, så varder jag honom intet varse.
{23:9} Är han på venstra sidone, så fattar jag honom intet; förgömmer han sig på högra sidone, så ser jag honom intet.
{23:10} Men han känner väl min väg; han försöke mig, så skall jag funnen varda såsom guld;
{23:11} Ty jag sätter min fot uppå hans fjät, och håller hans väg, och viker intet deraf;
{23:12} Och träder intet ifrå hans läppars bud, och bevarar hans muns ord, mer än jag skyldig är.
{23:13} Han är enig; ho vill svara honom? Och han gör allt som han vill.
{23:14} Och om han mig än vedergäller hvad jag förtjent hafver, så står ändå för honom mycket tillbaka.
{23:15} Derföre är jag förskräckt för honom, och när jag det märker, så fruktar jag mig för honom.
{23:16} Gud hafver gjort mitt hjerta blödigt, och den Allsmägtige hafver mig förskräckt;
{23:17} Ty mörkret vänder icke åter med mig, och mörker vill för mig intet bortgömdt varda.
{24:1} Hvi skulle tiderna dem Allsmägtiga icke fördolda vara? Och de honom känna, se intet hans dagar?
{24:2} De flytta råmärken, de röfva bort hjorden, och föda honom.
{24:3} De drifva bort de faderlösas åsna, och taga enkones oxa till pant.
{24:4} De fattige måste vika för dem, och de torftige i landena måste förgömma sig.
{24:5} Si, vilddjuren i öknene gå ut, såsom de pläga, bittida till rofs, att de skola bereda mat för ungarna.
{24:6} De uppskära af den åker, som dem intet tillhörer; och berga den vingård, som de med orätt hafva.
{24:7} De nakna låta de ligga, och låta dem intet öfvertäckelse i frostena, hvilkom de deras kläder borttagit hafva;
{24:8} Så att de måste hålla sig i bergskrefvom, när en regnskur af bergen faller neder uppå dem; efter de eljest ingen råd hafva.
{24:9} De slita barnet ifrå bröstet, och göra det faderlöst; och göra menniskorna fattiga med pantande.
{24:10} Den nakna låta de gå utan kläder, och dem hungroga borttaga de axen.
{24:11} De tvinga dem till att göra oljo uppå deras qvarn, och trampa deras pressar, och låta dem likväl törsta.
{24:12} De göra folket i staden suckande, och dess slagnas själar ropande; och Gud straffar dem intet.
{24:13} Derföre äro de affallne ifrå ljusena, och känna icke dess väg, och vända icke om till dess stigar igen.
{24:14} I lysningene står mördaren upp, och dräper den fattiga och torftiga; och om nattena är han som en tjuf.
{24:15} Horkarlens öga hafver akt på skymningena, och säger: Mig ser intet öga; och han förtäcker sitt anlete.
{24:16} I mörkrena bryter han sig in i husen; om dagen gömma de sig med hvarannan, och vilja intet veta af ljusena.
{24:17} Ty om än morgonen kommer dem, är det dem såsom ett mörker; förty han förnimmer mörkrens förskräckelse.
{24:18} Han far lätteliga åstad såsom uppå ett vatten; hans håfvor varda icke stora i landena, och han brukar intet sin vingård.
{24:19} Helvetet tager bort dem som synda, såsom hette och torka förtärer snövattnet bort.
{24:20} De barmhertige skola förgäta honom; hans lust varder full med matk; man skall icke mer tänka uppå honom; han skall sönderbruten varda såsom ett ruttet trä.
{24:21} Han hafver bedröfvat den ensamma, som intet föder; och enkone hafver han intet godt gjort;
{24:22} Och hafver dragit de mägtiga under sig med sine kraft. När han står, skall han icke viss vara uppå sitt lif.
{24:23} Han gör sig sjelf en trygghet, der han sig uppå förlåter; dock se hans ögon uppå deras handel.
{24:24} De äro en liten tid upphäfne; men de varda omintet, och undertryckte, och taga en ända såsom all ting; och såsom agnar på axen skola de afslagne varda.
{24:25} Är det icke så? Nu väl, ho vill straffa mig för lögn, och göra min ord om intet?
{25:1} Då svarade Bildad af Suah, och sade:
{25:2} Är icke herrskap och fruktan när honom, hvilken frid gör ibland sina högsta?
{25:3} Ho kan räkna hans krigsmän? Och öfver hvem uppgår icke hans ljus?
{25:4} Och huru kan en menniska rättfärdig varda för Gudi? Eller huru kan ene qvinnos barn rent vara?
{25:5} Si månen skin icke ännu, och stjernorna äro ännu icke rena för hans ögon;
{25:6} Huru mycket mindre en menniska, den malen, och ens menniskos barn, den matken?
{26:1} Job svarade, och sade:
{26:2} Hvem äst du biståndig? Dem som ingen magt hafver? Hjelper du honom, som ingen starkhet hafver i armenom?
{26:3} Hvem gifver du råd? Dem som intet vet? Och du bär fram dina stora gerningar?
{26:4} För hvem talar du? Och inför hvem går anden ifrå dig?
{26:5} De Reser ängslas under vattnen, och de som när dem bo.
{26:6} Helvetet är bart för honom, och förderfvet hafver intet öfvertäckelse.
{26:7} Han sträcker ut nordet på ingo, och hänger jordena uppå intet.
{26:8} Vattnet samkar han i sina skyar, och skyarna remna icke derunder.
{26:9} Han håller sin stol, och utbreder sin sky derföre.
{26:10} Han hafver satt ett mål om vattnet, intilldess ljus och mörker blifver ändadt.
{26:11} Himmelens stodar skälfva, och gifva sig för hans näpst.
{26:12} För hans kraft varder hafvet hasteliga stormande, och för hans klokhet stillar sig hafsens höghet.
{26:13} På himmelen varder det klart igenom hans väder, och hans hand drifver bort hvalfisken.
{26:14} Si, alltså går det till med hans gerningar; men hvad besynnerligit hafve vi derutinnan hört? Ho kan förstå hans magts dunder?
{27:1} Och Job höll talet fram; hof upp sitt ordspråk, och sade:
{27:2} Så sant som Gud lefver, den mig min rätt förvägrar, och den Allsmägtige, som mina själ bedröfvar;
{27:3} Så länge min ande i mig är, och andedrägten af Gudi i mino näso är;
{27:4} Mine läppar skola intet orätt tala, och min tunga skall intet bedrägeri för händer hafva.
{27:5} Bort det ifrå mig, att jag skulle gifva eder rätt; intilldess min ände kommer, skall jag icke vika ifrå mine fromhet.
{27:6} Ifrå mine rättfärdighet, som jag håller vill jag icke gå; mitt samvet gnager mig intet för alla mina lifsdagar.
{27:7} Men min fiende varder funnen ogudaktig, och min motståndare orättvis.
{27:8} Ty hvad är ens skrymtares hopp, att han så girig är; och Gud rycker dock hans själ bort?
{27:9} Menar du, att Gud skall höra hans röst, när ångest kommer honom uppå?
{27:10} Huru kan han hafva lust till den Allsmägtiga, och något åkalla honom?
{27:11} Jag vill lära eder om Guds hand, och hvad för dem Allsmäktiga gäller, vill jag icke dölja.
{27:12} Si, I hållen eder alle, att I ären vise; hvi gifven I då sådana onyttig ting före?
{27:13} Detta är en ogudaktig menniskos lön när Gudi, och de tyranners arf, som de af dem Allsmägtiga få skola.
{27:14} Om han får mång barn, så skola de höra svärdet till; och hans afföda skall icke af bröd mätt varda.
{27:15} Hans återlefde skola i dödenom begrafne varda, och hans enkor skola intet gråta.
{27:16} Om han samkar penningar tillhopa såsom stoft, och tillreder sig kläder såsom ler,
{27:17} Så skall han väl tillredat; men den rättfärdige skall kläda sig deruti, och den oskyldige skall utskifta penningarna.
{27:18} Han bygger sitt hus såsom en spindel, såsom en väktare gör sig ett skjul.
{27:19} När den rike nedläggs, skall han intet få med sig; han skall upplåta sin ögon, och finna intet.
{27:20} Honom skall öfverfalla förskräckelse såsom vatten; om nattena skall stormväder taga honom bort;
{27:21} Östanväder skall föra honom bort, att han skall förgås; och oväder skall drifva honom af hans rum.
{27:22} Detta skall han låta komma öfver honom, och skall intet skona honom; allt skall det gå honom ifrå hända.
{27:23} Man skall klappa händer tillhopa öfver honom, och hvissla öfver honom, der han varit hafver.
{28:1} Silfret hafver sin gång, och guldet sitt rum, der det verkas.
{28:2} Jern tager man utaf jordene, och utaf stenar smälter man koppar.
{28:3} På mörkret varder ju en tid ände, och finner ju någor på sistone det fördolda.
{28:4} Det springer ut en sådana bäck, att de, som bo deromkring, icke kunna gå deröfver till fots; han varder menniskomen allt för djup, och flyter sin kos.
{28:5} Man får ock eld nedan utu jordene; der dock ofvantill bröd växer.
{28:6} Man finner saphir på somlig rum, och jordklimpar, der guld är uti.
{28:7} Den stigen hafver ingen fogel kunnat, och intet gamsöga sett;
{28:8} De stolta barn hafva icke trampat honom, och intet lejon gångit deruppå.
{28:9} Bär man också handena på stenen, och grafver bergen omkull.
{28:10} Man grafver bäcker utu hällebergen, och allt det kosteligit är, ser ögat.
{28:11} Man förtager strömmom vattnet, och hafver fram i ljuset det derutinnan fördoldt är.
{28:12} Huru vill man nu vishet finna, och hvar är rummet till förståndighet?
{28:13} Ingen vet hvar hon ligger; och varder icke funnen i de lefvandes lande.
{28:14} Afgrundet säger: Hon är icke i mig; och hafvet säger: När mig är hon icke.
{28:15} Man kan icke gifva der penningar före, ej heller silfver uppväga, till att betala henne med.
{28:16} Hon räknas icke vid Ophiriskt guld, eller vid kostelig onich och saphir;
{28:17} Guld och diamant kan icke liknas dervid, ej heller kan hon tillbytas för gyldene klenodier.
{28:18} Ramoth och Gabis aktar man intet; hon är högre aktad än perlor.
{28:19} Topats af Ethiopien varder icke lika skattad emot henne, och det renaste guld gäller icke deremot.
{28:20} Hvadan kommer då visheten? Och hvar är rummet till förståndigheten?
{28:21} Hon är fördold för allas lefvandes ögon, och öfverskyld för foglarna under himmelen.
{28:22} Fördömelsen och döden säga: Vi hafve med vår öron hört hennes rykte.
{28:23} Gud vet vägen dertill, och känner hennes rum.
{28:24} Förty han ser jordenes ända, och skådar allt det under himmelen är;
{28:25} Så att han gifver vädrena sina vigt, och vattnena sitt matt.
{28:26} Då han satte regnena ett mål före, och tordönenom och ljungeldenom sin väg,
{28:27} Då såg han henne, och räknade henne; tillredde henne, och fann henne;
{28:28} Och sade till menniskona: Si, Herrans fruktan är vishet; och fly det onda är förståndighet.
{29:1} Och Job hof åter upp sitt ordspråk, och sade:
{29:2} Ack! att jag vore såsom uti de förra månader, uti de dagar då Gud bevarade mig.
{29:3} Då hans lykta sken öfver mitt hufvud, och jag i mörkrena gick vid hans ljus;
{29:4} Såsom jag var i min ungdoms tid, då Guds hemlighet var öfver mina hyddo;
{29:5} Då den Allsmägtige ännu med mig var, och mine tjenare allt omkring mig;
{29:6} Då jag tvådde min väg uti smör, och hälleberget utgöt mig oljoflodar;
{29:7} Då jag utgick till stadsporten, och lät bereda mig mitt säte på gatone;
{29:8} Då mig ynglingar sågo, och undstungo sig, och de gamle uppstodo för mig;
{29:9} Då de öfverste igen vände att tala, och lade sina hand på sin mun;
{29:10} Då Förstarnas röst gömde sig undan, och deras tunga lådde vid deras gom.
{29:11} Ty hvilkens öra mig hörde, den prisade mig saligan; och hvilkens öga mig såg, den vittnade om mig.
{29:12} Förty jag halp den fattiga, som ropade, och den faderlösa, som ingen hjelpare hade.
{29:13} Dens välsignelse, som förgås skulle, kom öfver mig; och jag tröstade enkones hjerta.
{29:14} Rättfärdighet var min klädebonad, den iklädde jag såsom en kjortel; och min dom var min skrud.
{29:15} Jag var dens blindas öga, och dens haltas fot.
{29:16} Jag var de fattigas fader, och hvilken sak jag icke visste, den utfrågade jag.
{29:17} Jag sönderslog dens orättfärdigas oxlatänder, och tog rofvet utu hans tänder.
{29:18} Jag tänkte: Jag vill dö uti mitt näste, och göra mina dagar många såsom sand.
{29:19} Min säd gick upp af vätsko, och dagg blef öfver min årsväxt.
{29:20} Min härlighet förnyade sig för mig, och min båge förvandlade sig i mine hand.
{29:21} De hörde mig, och tigde; och vaktade uppå mitt råd.
{29:22} Efter min ord talade ingen mer, och mitt tal dröp på dem.
{29:23} De vaktade på mig såsom på regn, och uppgapade med munnen såsom efter aftonregn.
{29:24} Om jag log till dem, förläto de sig intet deruppå; och torde intet bedröfva mig.
{29:25} När jag ville komma till deras handlingar, så måste jag sitta främst; och bodde såsom en Konung ibland krigsfolk, då jag hugsvalade dem som sorgfulle voro.
{30:1} Nu le de att mig, som yngre äro än jag; hvilkas fäder jag icke ville vårdat sätta ibland mins hjords hundar;
{30:2} Hvilkas förmågo jag för intet höll; de icke till ålders komma kunde;
{30:3} De som för hungers skull och bekymmer ensamme flydde in i öknena, nyliga förderfvade och elände vordne;
{30:4} De som nesslo uppryckte omkring buskarna, och enerötter var deras mat;
{30:5} Och då de dem uppryckte, fröjdades de deröfver såsom en tjuf.
{30:6} Vid de stygga bäcker bodde de, uti jordkulor och bergskrefvor;
{30:7} Emellan buskar ropade de, och ibland tistlar församlade de sig;
{30:8} De lösa och föraktada menniskors barn, de som ringast voro i landena.
{30:9} Nu är jag deras strängaspel vorden, och måste vara deras nymäre.
{30:10} De styggas vid mig, och draga sig långt ifrå mig; och spara icke att spotta för mitt ansigte.
{30:11} Ty han hafver spänt mina seno, och hafver ödmjukat mig; och lagt ett betsel i munnen uppå mig.
{30:12} På högra sidone, der jag grönskades, satte de sig upp emot mig; och stötte mina fötter bort, och gjorde en väg öfver mig, till att förderfva mig.
{30:13} De hafva förspillt mina stigar; det var dem så lätt att göra mig skada, att de ingen hjelp behöfde dertill.
{30:14} De äro inkomne såsom genom stora refvor, och äro utan ordan infallne;
{30:15} Förskräckelse hafver vändt sig emot mig, och såsom ett väder förföljt mina frihet, och såsom en löpande sky mina helso.
{30:16} Men nu utgjuter sig min själ öfver mig, och mine sorgedagar hafva fattat mig.
{30:17} Om nattena varda min ben allestäds igenomborrad; och de, som mig jaga, läggar sig intet till att sofva.
{30:18} Genom stora kraft varder jag margalunda klädd; och de begjorda mig dermed, såsom igenom min kjortels hufvudsmog.
{30:19} Man hafver trampat mig i träck, och aktat mig lika emot stoft och asko.
{30:20} Ropar jag till dig, så svarar du mig intet; går jag fram, så aktar du mig intet.
{30:21} Du äst mig förvänd till en grufveligan, och drager ditt hat till mig med dine hands starkhet.
{30:22} Du lyfter mig upp, och låter mig fara uppå vädrena, och försmälter mig krafteliga;
{30:23} Ty jag vet, du öfverantvardar mig dödenom; der är det hus, som allom lefvandom förelagdt är.
{30:24} Dock räcker han icke sina hand ut in i benhuset, och de varda ej ropande öfver sitt förderf.
{30:25} Jag gret ju uti den hårda tiden, och min själ varkunnade sig öfver den fattiga.
{30:26} Jag vänte det goda, och det onda kom; jag vänte ljuset, och mörkret kom.
{30:27} Mina inelfvor sjuda, och hålla intet upp; mig är uppåkommen sorgetid.
{30:28} Jag går bedröfvad, ändock jag på ingen vredgas; jag står upp i menighetene och ropar.
{30:29} Jag är drakars broder, och strutsfoglars stallbroder.
{30:30} Min hud öfver mig är svart vorden, och min ben är förtorkad af hetta.
{30:31} Min harpa är vorden en klagan, och min pipa en gråt.
{31:1} Jag hafver gjort ett förbund med min ögon, att jag intet skall sköta efter någon jungfru.
{31:2} Men hvad gifver mig Gud till löna ofvan efter, och hvad arfvedel den Allsmägtige af höjdene?
{31:3} Skulle icke heldre den orättfärdige hafva den vedermödona, och en ogerningsman sådana jämmer lida?
{31:4} Ser han icke mina vägar, och räknar alla mina gånger?
{31:5} Hafver jag vandrat i fåfängelighet, eller min fot skyndat sig till bedrägeri?
{31:6} Man väge mig på en rätt våg, så skall Gud förnimma min fromhet.
{31:7} Hafver min gång vikit utaf vägen, och mitt hjerta efterföljt min ögon, och något lådat vid mina händer,
{31:8} Så låt mig så, och en annar äte det; och min ätt varde utrotad.
{31:9} Hafver mitt hjerta låtit sig draga till qvinno, och hafver vaktat vid mins nästas dörr,
{31:10} Så varde min hustru af enom androm skämd, och andre besofve henne;
{31:11} Ty det är en last och en missgerning för domarena.
{31:12} Ty det vore en eld, som förtärer intill förderf, och all min tilldrägt utrotade.
{31:13} Hafver jag föraktat, mins tjenares eller mine tjenarinnos rätt, då de med mig trätte?
{31:14} Hvad ville jag göra, när Gud reser sig upp? Och hvad ville jag svara, när han hemsöker?
{31:15} Hafver ock icke han gjort honom, den mig i moderlifvet gjorde; och hafver ju så väl tillredt honom i lifvena?
{31:16} Hafver jag dem torftigom förnekat hvad de begärde, och låtit enkones ögon försmäkta?
{31:17} Hafver jag ätit min beta allena, att den faderlöse icke också hafver ätit deraf?
{31:18} Ty ifrå minom ungdom hafver jag hållit mig såsom en fader, och allt ifrå mitt moderlif hafver jag gerna hugsvalat.
{31:19} Hafver jag någon sett förgås, derföre att han icke hade kläder; och låtit den fattiga gå oskyldan?
{31:20} Hafva icke hans sidor välsignat mig, då han af min lambs skinn värmad vardt?
{31:21} Hafver jag låtit komma mina hand vid den faderlösa, ändock jag såg mig i portenom magt hafva,
{31:22} Så falle mina skuldror ifrå mina axlar, och min arm gånge sönder ifrå läggenom.
{31:23} Ty jag fruktade Gud såsom en olycko öfver mig, och kunde hans tunga icke bära.
{31:24} Hafver jag satt guld till min tröst, och sagt till guldklimpen: Du äst mitt hopp?
{31:25} Hafver jag gladt mig, att jag myckna ägodelar hade, och min hand allahanda förvärfvat hade?
{31:26} Hafver jag sett på ljuset, då det klarliga sken, och på månan, då han i fyllo gick?
{31:27} Hafver mitt hjerta hemliga låtit sig tälja i det sinnet, att min mun skulle kyssa mina hand?
{31:28} Hvilket ock en missgerning är för domarena; förty dermed hade jag nekat Gud i höjdene.
{31:29} Hafver jag gladt mig, när minom fiende gick illa, och upphäfvit mig, att olycka råkade uppå honom?
{31:30} Ty jag lät min mun icke synda, så att han önskade hans själ ena banno.
{31:31} Hafva icke de män i mine hyddo måst säga: Ack! att vi icke måtte af hans kött mättade varda.
{31:32} Ute måste den främmande icke blifva; utan dem vägfarande lät jag mina dörr upp.
{31:33} Hafver jag såsom en menniska skylt mina skalkhet, att jag skulle hemliga fördölja min missgerning?
{31:34} Hafver jag grufvat mig för stora hopen; eller hafver frändernas föraktelse mig förskräckt? Jag blef stilla, och gick icke ut genom dörrena.
{31:35} Ho gifver mig en förhörare, att den Allsmägtige må höra mitt begär? Att någor måtte skrifva en bok om mine sak;
{31:36} Så ville jag taga henne uppå mine axlar, och ombinda mig henne såsom en krono.
{31:37} Jag ville förkunna talet på mina gånger, och såsom en Förste ville jag det frambära.
{31:38} Om min jord ropar emot mig, och dess fårar alle tillika gråta;
{31:39} Hafver jag dess frukt obetalad ätit, och gjort åkermännernas lefverne tungt;
{31:40} Så växe mig tistel för hvete, och törne för bjugg. En ända hafva Jobs ord.
{32:1} Då vände de tre män åter att svara Job; efter han höll sig rättfärdigan.
{32:2} Men Elihu, Baracheels son, af Bus af Kams slägte, vardt vreder uppå Job, att han höll sina själ rättfärdigare än Gud.
{32:3} Ock vardt han vred uppå de tre hans vänner, att de intet svar funno, och dock fördömde Job.
{32:4} Ty Elihu hade bidt, så länge de hade talat med Job, efter de voro äldre än han.
{32:5} Derföre, då, han såg, att intet svar var i de tre mäns mun, vardt han vred.
{32:6} Och så svarade Elihu, Baracheels son, af Bus, och sade: Jag är ung, och I ären gamle, derföre hafver jag skytt, och fruktat bevisa min konst på eder.
{32:7} Jag tänkte: Låt åren tala, och åldren bevisa vishet.
{32:8} Men anden är i menniskone, och dens Allsmägtigas Ande gör henne förståndiga.
{32:9} Mästarena äro icke de visaste, och de gamle förstå icke hvad rätt är.
{32:10} Derföre vill jag ock tala; hör härtill, jag vill ock bevisa mina konst.
{32:11} Si, jag hafver bidt, medan I talat hafven; jag hafver gifvit akt på edart förstånd, tilldess I hafven gjort en ända på edart tal.
{32:12} Och jag hafver haft akt uppå eder, och si, ingen är ibland eder, som Job straffa, eller till hans ord svara kan.
{32:13} I mågen tilläfventyrs säga: Vi hafve drabbat på vishetena, att Gud hafver bortkastat honom, och ingen annar.
{32:14} Det talet gör mig icke fyllest; jag vill intet svara honom, efter som I taladen.
{32:15} Ack! de uppgifvas, och kunna intet mer svara; de kunna intet mer tala.
{32:16} Efter jag nu bidt hafver, och de kunna intet tala; förty de stå tyste, och svara intet mer;
{32:17} Vill jag dock svara min part, och bevisa mina konst;
{32:18} Ty jag är så full med ordom, att min ande ängslas i minom buk.
{32:19} Si, min buk är såsom must, dem tilltäppt är, hvilken ny fat sönderslår.
{32:20} Jag måste tala, att jag må få andas; jag måste upplycka mina läppar och svara.
{32:21} Jag vill på ingens person se, och ingo mennisko till vilja tala;
{32:22} Förty jag vet icke, om jag så gjorde, om min skapare innan en kort tid mig borttagandes vorde.
{33:1} Hör dock, Job, mitt tal, och gif akt på all min ord.
{33:2} Si, jag låter min mun upp, och min tunga skall tala i minom mun;
{33:3} Mitt hjerta skall tala rätt, och mine läppar skola säga ett rent förstånd.
{33:4} Guds Ande hafver gjort mig, och dens Allsmägtigas Ande hafver gifvit mig lif.
{33:5} Kan du, så svara mig; kom fram jemte mig.
{33:6} Si, jag hörer Gudi till, såsom du säger, och utaf jord är jag också gjord.
{33:7} Dock du torf icke förfäras för mig, och min hand skall icke vara dig för svår.
{33:8} Du hafver talat för min öron; dins ords röst måste jag höra.
{33:9} Jag är ren och utan all last, oskyldig, och hafver ingen synd.
{33:10} Si, han hafver funnit en sak emot mig, derföre håller han mig för sin fienda;
{33:11} Han hafver satt min fot i stocken, och förvarat alla mina vägar.
{33:12} Si, rätt derutaf besluter jag emot dig, att du icke äst rättfärdig; ty Gud är mer än en menniska.
{33:13} Hvi vill du träta med honom, att han icke gör dig räkenskap på allt det han gör?
{33:14} Om Gud en gång något befaller, skall man då icke först se derefter, om det rätt är.
{33:15} Uti synenes dröm om nattene, när sömnen faller uppå menniskorna, när de sofva på sängene;
{33:16} Då öppnar han menniskors öra; och förskräcker dem, och näpser dem;
{33:17} På det han skall vända menniskona ifrån olycko, och förvara henne för öfvermod.
{33:18} Han skonar hennes själ för förderf, och hans lif, att det icke skall falla i svärdet;
{33:19} Och näpser honom med sveda uppå hans säng, och all hans ben mägteliga;
{33:20} Och far så med honom, att honom vämjes vid maten, och hans sjal icke hafver lust till att äta.
{33:21} Hans kött försvinner, så att man intet ser det, och hans ben förkrossas, så att man icke gerna ser dem;
{33:22} Att hans själ nalkas till förderf, och hans lif till de döda.
{33:23} Om nu en Ängel, en af tusende, trädde fram för honom, till att förkunna menniskone Guds rättfärdighet;
{33:24} Då skall han förbarma sig öfver honom, och säga: Han skall förlossad varda, att han icke skall fara neder i förderfvet; ty jag hafver funnit en försoning.
{33:25} Hans kött komme sig till igen, såsom i ungdomen, och låt honom åter varda ung igen.
{33:26} Han skall bedja Gud, den skall bevisa honom nåder; han skall se sitt ansigte med glädje, och skall vedergälla menniskone hennes rättfärdighet.
{33:27} Han skall för menniskomen bekänna, och säga: Jag hafver syndat och illa gjort, och mig är ännu för litet skedt.
{33:28} Han hafver förlossat mina själ, att hon icke skulle komma i förderf; utan mitt lif skulle få se ljuset.
{33:29} Si, allt detta gör Gud två eller tre gångor med hvarjom och enom;
{33:30} På det han skall hemta hans själ igen utu förderfvet; och upplyser honom med de lefvandes ljuse.
{33:31} Gif akt häruppå, Job, och hör härtill, och tig, att jag må tala.
{33:32} Men hafver du något att tala, så svara mig. Säg, äst du rättfärdig; jag vill gerna hörat.
{33:33} Hafver du ock intet, så hör mig, och tig; jag vill lära dig visdom.
{34:1} Och Elihu svarade, och sade:
{34:2} Hörer, I vise, mitt tal, och I förståndige, akter på mig;
{34:3} Ty örat pröfvar talet, och munnen smakar maten.
{34:4} Låt oss utvälja en dom, att vi måge emellan oss känna hvad godt är.
{34:5} Ty Job hafver sagt: Jag är rättfärdig, och Gud hafver förvägrat mig min rätt.
{34:6} Jag måste ljuga, om jag än rätt hade; jag varder plågad af min skott, om jag än det intet förskyllat hade.
{34:7} Ho är en sådana, som Job; som gabberi dricker såsom vatten,
{34:8} Och går på vägenom med illgerningsmän, så att han vandrar med ogudaktiga män?
{34:9} Ty han hafver sagt: Om än någor rätt färdig vore, så gäller han dock intet när Gudi.
{34:10} Hörer mig, I vise män: Bort det, att Gud skulle vara ogudaktig, och den Allsmägtige orättvis;
{34:11} Utan han lönar menniskone, efter som hon hafver förtjent; och drabbar uppå hvar och en efter hans gerningar.
{34:12} Utan tvifvel, Gud fördömer ingen med orätt, och den Allsmägtige böjer icke rätten.
{34:13} Ho hafver skickat det uppå jordene är, och ho hafver satt hela jordenes krets?
{34:14} Om han det toge sig före, kunde han allas anda och lif till sig samla;
{34:15} Allt kött vorde tillhopa förgåendes, och menniskan vorde åter till asko igen.
{34:16} Hafver du förstånd, så hör detta, och gif akt på mins tals röst.
{34:17} Skulle någon fördenskull tvinga rätten, att han hatar honom? Och derföre att du stolt äst, skulle du fördenskull fördöma den rättfärdiga?
{34:18} Skulle någor säga till Konungen: Du Belial? och till Förstarna: I ogudaktige?
{34:19} Den dock icke ser på Förstarnas person, och känner icke mer den härliga än den fattiga; förty de äro alle hans handaverk.
{34:20} Med hast måste menniskorna dö, och om midnattstid förskräckas och förgås; de mägtige varda kraftlöse borttagne.
{34:21} Ty hans ögon se uppå hvars och ens vägar, och han skådar alla deras gånger.
{34:22} Intet mörker eller skygd är, att ogerningsmän måga sig der fördölja;
{34:23} Ty det varder ingom tillstadt, att han kommer med Gud till rätta.
{34:24} Han förgör många stolta, som icke stå till att räkna; och sätter andra i deras stad;
{34:25} Derföre, att han känner deras gerningar; och omstörter dem om nattena, att de skola sönderkrossade varda.
{34:26} Han kastar de ogudaktiga uti en hop, der man gerna ser det;
{34:27} Derföre, att de icke hafva följt honom efter, och förstodo ingen af hans vägar;
{34:28} Att de fattigas rop skulle komma inför honom, och han dens eländas rop höra måtte.
{34:29} Om han frid gifver, ho vill fördöma? Och om han förskyler anletet, ho vill se uppå honom ibland folken och menniskorna?
{34:30} Så låter han nu en skrymtare regera, till att plåga folket.
{34:31} För Guds skull vill jag lida talet, och icke förmenat.
{34:32} Hafver jag icke drabbat rätt, lär du mig bättre; hafver jag orätt handlat, vill jag icke göra så mer.
{34:33} Man vänter nu svar af dig; ty du förkastar all ting, och du hafver begynt det, och icke jag. Vetst du nu något, så tala.
{34:34} Visa män låter jag väl tala, och en vis man hörer mig.
{34:35} Men Job talar ovisliga, och hans ord äro icke vis.
{34:36} Min Fader, låt Job försökt varda allt intill ändan, derföre att han vänder sig till orättfärdiga menniskor.
{34:37} Han hafver utöfver sina synd ännu dertill hädat; derföre låt honom inför oss slagen varda; och träte sedan med sinom ordom inför Gud.
{35:1} Och Elihu svarade, och sade:
{35:2} Håller du det för rätt, att du säger: Jag är rättvisare än Gud?
{35:3} Ty du säger: Ho blifver något räknad för dig? Hvad hjelper det, om jag håller mig ifrå synd?
{35:4} Jag vill svara dig med ordom, och dinom vännom med dig.
{35:5} Se upp till himmelen, och skåda; och se uppå skyarna, att de äro dig för höge.
{35:6} Om du syndar, hvad kan du skaffa emot honom? Och om din ondska är stor, hvad kan du göra honom?
{35:7} Och om du äst rättfärdig, hvad kan du gifva honom, eller hvad kan han taga af dina händer?
{35:8} Ene mennisko, såsom du äst, må din ondska något göra, och ene menniskos barne din rättfärdighet.
{35:9} De samme måga ropa, när dem mycket öfvervåld sker, och ropa öfver de väldigas arm;
{35:10} De der intet säga: Hvar är Gud, min skapare, som sånger gör om nattena;
{35:11} Den oss gör lärdare än djuren på jordene, och visare än foglarna under himmelen?
{35:12} Men de skola der ock ropa öfver de ondas högmod, och han skall intet höra dem;
{35:13} Ty Gud hörer icke fåfängelighetena, och den Allsmägtige ser der intet till.
{35:14} Nu säger du; Du ser honom intet; men en dom är för honom, allenast förbida honom.
{35:15} Om hans vrede icke så hastigt hemsöker, och intet sköter, att der så många laster äro,
{35:16} Derföre hafver Job fåfängt öppnat sin mun; och gifver onyttig ord före med oförnuft.
{36:1} Elihu talade ytterligare, och sade:
{36:2} Töfva ännu litet, jag vill visa dig det; ty jag hafver ännu på Guds vägnar något säga.
{36:3} Jag vill hemta mitt förstånd fjerranefter, och bevisa, att min skapare är rättvis.
{36:4} Mitt tal skall utan tvifvel intet falskt vara; mitt förstånd skall utan fel vara för dig.
{36:5} Si, Gud förkastar icke de mägtiga; ty han är ock mägtig af hjertans kraft.
{36:6} Den ogudaktiga bevarar han icke; utan hjelper den arma till rätta.
{36:7} Han vänder icke sin ögon ifrå den rättfärdiga; och Konungarna låter han sitta på stolenom i evig tid, att de höge blifva.
{36:8} Och om fångar ligga i bojor, och bundne med tåg jämmerliga,
{36:9} Så gifver han dem tillkänna hvad de gjort hafva; och deras odygd, att de hafva brukat våld;
{36:10} Och öppnar dem örat till tuktan, och säger dem, att de skola omvända sig ifrå det orätt är.
{36:11} Om de höra och tjena honom, så skola de i godom dagom gamle varda, och lefva med lust.
{36:12} Höra de icke, så skola de falla för svärd, och förgås förr än de varda det varse.
{36:13} De skrymtare, när vreden kommer uppå dem, ropa de intet, när de fångne ligga;
{36:14} Så skall deras själ dö med qval, och deras lif ibland bolare.
{36:15} Men den arma skall han, hjelpa utu hans armod, och öppnar dem arma örat i bedröfvelsen.
{36:16} Han skall taga dig utur ångestens vida mun, den ingen botten hafver, och ditt bord skall hafva ro, uppfyldt med allt godt.
{36:17} Men du gör de ogudaktigas sak godan, så att deras sak och rätt blifver behållen.
{36:18} Se till, om icke otålighet hafver rört dig i qvalena; eller stora gåfvor icke hafva böjt dig.
{36:19} Menar du, att din väldighet skall bestå kunna utan bedröfvelse; eller eljest någon starkhet eller förmåga?
{36:20} Du torf icke begära nattena till att öfverfalla menniskorna i deras rum.
{36:21} Vakta dig, och vänd dig icke till det orätt är, såsom du för jämmers skull dig företagit hafver.
{36:22} Si, Gud är för hög i sine kraft; ho är en lagförare såsom han är?
{36:23} Ho vill hemsöka öfver honom hans väg? Och ho vill säga till honom: Du gör orätt?
{36:24} Tänk uppå, att du intet vetst hans verk, såsom menniskorna sjunga.
{36:25} Ty alla menniskor se det, menniskorna se det fjerran.
{36:26} Si, Gud är stor och okänd; hans åratal kan ingen utfråga.
{36:27} Han gör vattnet till små droppar, och drifver sina skyar samman till regn;
{36:28} Så att skyarna flyta, och drypa fast uppå menniskorna.
{36:29} Då han tager sig före att skingra sina skyar, och tager sitt täckelse bort;
{36:30} Si, så utbreder han sitt ljus öfver dem, och öfvertäcker hafvet, dädan de komma.
{36:31} Ty dermed dömer han folket, och gifver dem mat tillfyllest.
{36:32} Han håller händerna före, och betäcker ljuset, och bjuder thy, att det skall igenkomma.
{36:33} Om det samma förkunnar hans herde, och hans boskap om skyn.
{37:1} Deraf förskräcker sig mitt hjerta, och bäfvar.
{37:2} Hörer hans rösts skall, och det ljud som utaf hans mun går.
{37:3} Han ser under alla himlar, och hans ljus skin uppå jordenes ändar.
{37:4} Efter honom bullrar dundret, han dundrar med ett stort skall; och när hans dundrande hördt varder, kan man intet förhålla det.
{37:5} Gud dundrar med sitt dunder grufveliga, och gör stor ting, och varder dock intet känd.
{37:6} Han talar till snön, så är han straxt här på jordene, och till regnskuren, så är regnskuren der med magt.
{37:7} Man förgömmer sig ibland alla menniskor, att folket skall känna hans verk.
{37:8} Vilddjuret kryper uti skjul, och blifver i sitt rum.
{37:9} Sunnanefter kommer väder, och nordanefter köld.
{37:10} Af Guds anda kommer frost, och stort vatten, då han utgjuter.
{37:11} De tjocke skyar skilja sig, att klart skall varda, och igenom molnet utbrister hans ljus.
{37:12} Han vänder skyarna hvart han vill, att de skola göra allt det han bjuder dem på jordenes krets;
{37:13} Ehvad det är öfver en slägt, eller öfver ett land, då man finner honom barmhertigan.
{37:14} Akta deruppå, Job; statt och förnim Guds under.
{37:15} Vetst du, när Gud låter detta komma öfver dem; och när han låter sina skyars ljus utgå?
{37:16} Vetst du, huru skyarna utsprida sig; hvilka under de fullkomlige veta;
{37:17} Att din kläder varm äro, då landet är stilla af sunnanväder?
{37:18} Ja, du utbreder icke skyarna med honom, hvilke starke äro, och anseende såsom en grund.
{37:19} Låt oss höra hvad vi skole säga honom; förty vi räcke icke intill honom för mörker.
{37:20} Ho skall förtälja honom hvad jag talar? Om någor talar, han varder uppsluken.
{37:21} Nu ser man icke ljuset, som inom skyn lyser; men när vädret blås, göres det klart.
{37:22} Ifrå nordan kommer guld, den förskräckelige Gudi till lof;
{37:23} Men den Allsmägtiga kunna de intet finna, den så stor är i magtene; ty han måste ingen räkenskap göra af sinom rätt och rättfärdigom sakom.
{37:24} Derföre måste menniskorna frukta honom, och han fruktar inga visa.
{38:1} Och Herren svarade Job uti ett väder, och sade:
{38:2} Hvilken är den som i sina tankar så fela vill, och talar så med oförnuft?
{38:3} Gjorda dina länder såsom en man; jag vill fråga dig: Säg, äst du så klok?
{38:4} Hvar vast du, då jag grundade jordena? Säg mig:
{38:5} Vetst du, ho henne hafver satt sitt mått; eller ho hafver dragit något snöre öfver henne?
{38:6} Eller hvaruppå står hennes fotafäste; eller ho hafver henne en hörnsten lagt;
{38:7} Då morgonstjernorna tillsammans lofvade mig, och all Guds barn fröjdade sig?
{38:8} Ho hafver tillslutit hafvet med sina dörrar, då det utbrast såsom utu moderlifve;
{38:9} Då jag klädde det med skyar, och invefvade det i töckno, såsom i lindakläde;
{38:10} Då jag förtog thy dess flod med minom dam, och satte thy bom och dörrar före;
{38:11} Och sade: Allt härintill skall du komma, och icke vidare; här skola dina stolta böljor sätta sig?
{38:12} Hafver du i dinom tid budit morgonen, och vist morgonrodnanom sitt rum;
{38:13} Att jordenes ändar måga fattade varda, och de ogudaktige der utskuddade blifva?
{38:14} Inseglet skall sig förvandla såsom ler, så att de skola blifva såsom ett kläde;
{38:15} Och dem ogudaktigom skall deras ljus förtaget varda, och de högfärdigas arm skall sönderbruten varda.
{38:16} Hafver du kommit uti hafsens grund, och vandrat uti djupsens fjät?
{38:17} Hafva dödsens dörrar någon tid upplåtit sig för dig; eller hafver du sett dörrarna åt mörkret?
{38:18} Hafver du förnummit huru bred jorden är? Låt höra, vetst du allt detta?
{38:19} Hvilken är vägen dit, der ljuset bor, och hvilket är mörkrens rum;
{38:20} Att du måtte aftaga dess gränso, och märka stigen till dess hus?
{38:21} Visste du, att du skulle på den tiden född varda, och huru många dina dagar blifva skulle?
{38:22} Hafver du der varit, dädan snön kommer; eller hafver du sett, hvadan haglet kommer;
{38:23} Hvilka jag bevarat hafver intill bedröfvelsens dag, intill stridenes och örligets dag?
{38:24} Genom hvilken vägen delar sig ljuset, och östanväder uppkommer på jordena?
{38:25} Ho hafver utskift regnskurene sitt lopp, och ljungeldenom och dundrena vägen;
{38:26} Så att det regnar uppå jordena, der ingen är, i öknene, der ingen menniska är;
{38:27} Att det skall uppfylla ödemarken och öknen, och kommer gräset till att växa?
{38:28} Ho är regnets fader? Ho hafver födt daggenes droppar?
{38:29} Utu hvars lif är isen utgången; och ho hafver födt rimfrostet under himmelen;
{38:30} Att vattnet skulle fördoldt varda såsom under stenar, och djupet blifver ofvanuppå ståndandes?
{38:31} Kan du binda tillsammans sjustjärnornas band, eller upplösa Orions band?
{38:32} Kan du hemta morgonstjernorna fram i sin tid, eller föra vagnen på himmelen öfver sin barn?
{38:33} Vetst du, huru himmelen skall regeras; eller kan du sätta ett herradöme öfver honom på jordene?
{38:34} Kan du föra dina dunder högt uppe i skynom, att vattnens myckenhet dig öfvertäcker?
{38:35} Kan du utsläppa ljungeldar, att de fara åstad, och säga: Här äre vi?
{38:36} Ho hafver satt visdomen uti det fördolda? Ho hafver gifvit tankomen förstånd?
{38:37} Ho är så vis, att han skyarna räkna kan? Ho kan förstoppa vattuläglarna i himmelen,
{38:38} När stoftet är vått vordet, så att det tillhopalöper, och klimparne låda tillsammans?
{38:39} Kan du gifva lejinnone hennes rof i jagtene; och mätta de unga lejonen;
{38:40} Så att de lägga sig uti sitt rum, och stilla ligga i kulone på vakt?
{38:41} Ho reder korpenom mat, när hans ungar ropa till Gud, och veta icke hvar deras mat är?
{39:1} Kan du sätta tiden, när stengetterna skola kidla på bergen? Eller hafver du märkt, när hindarna gå hafvande?
{39:2} Hafver du räknat deras månader, när de fulle varda; eller vetst du tiden, när de skola föda?
{39:3} De böja sig, när de föda, och rifva sig, och låta ut sina ungar.
{39:4} Deras ungar varda fete, och växa ute; de gå ut, och komma intet till dem igen.
{39:5} Ho hafver låtit vildåsnan så fri gå? Ho hafver vildåsnans band upplöst;
{39:6} Hvilkom jag markena till hus gifvit hafver, och öknena till boning?
{39:7} Han gör lek af stadsbullret; plågarenas trug hörer han intet.
{39:8} Han ser efter bergen, der hans bet är, och söker hvar grönt är.
{39:9} Menar du, att enhörningen skall tjena dig, och skall blifva vid dina krubbo?
{39:10} Kan du binda honom oket uppå i dina fårar, så att han efter dig plog drager i dalomen?
{39:11} Kan du förlåta dig på honom, deraf att han mycket förmår, och låta honom för dig arbeta?
{39:12} Kan du betro honom, att han drager dig dina säd hem igen, och församlar henne i dina lado?
{39:13} Påfoglens vingar äro skönare än storkens, eller strutsfoglens vingar;
{39:14} Som sin ägg lägger i jordena, och låter heta jordena utkläcka dem.
{39:15} Han förgäter, att de måga varda trampade, och något vilddjur sönderslår dem.
{39:16} Han är så hård emot sina ungar, likasom de icke voro hans; han aktar icke, att han arbetar fåfängt;
{39:17} Ty Gud hafver förtagit honom visdom, och hafver intet förstånd gifvit honom.
{39:18} På den tiden han reser sig, upphöjer han sig, och bespottar både häst och man.
{39:19} Kan du gifva hästenom kraft; eller kan du pryda hans hals med hans gnäggande?
{39:20} Kan du förfara honom såsom gräshoppor? Hvad förfärligit är, det är hans nos pris.
{39:21} Han rifver jordena, och är frimodig i sin starkhet; och drager ut emot den väpnada.
{39:22} Han bespottar räddhågan, och förfäras intet; och flyr icke för svärd;
{39:23} Det ännu kogret emot honom skallrade, och glimmade både glafven och sköld.
{39:24} Han skälfver och rasar, och trampar jordena; och tror intet, att trummeten lyder.
{39:25} När trummeten fast klingar, säger han huj; och känner lukten af stridene lång väg, Förstarnas rop och fröjd.
{39:26} Flyger höken genom ditt förstånd, och utbreder sina vingar söderut?
{39:27} Flyger örnen så högt af din befallning, att han gör sitt näste i höjdene?
{39:28} I bergklippon bor han, och blifver i bergskrefvom, och i fast rum.
{39:29} Dädan af skådar han efter mat, och hans ögon se långt bort.
{39:30} Hans ungar supa blod, och hvar en åtel är, der är han.
{40:1} Och Herren svarade Job, och sade:
{40:2} Den som vill träta med den Allsmägtiga, skulle han draga sig undan? Och den som vill straffa Gud, måste han icke svara?
{40:3} Job svarade Herranom, och sade:
{40:4} Si, jag hafver bannats, hvad skall jag svara? Jag vill lägga mina hand uppå min mun.
{40:5} Jag hafver en gång talat, derföre vill jag icke mer svara; på en annan tid vill jag icke göra det mer.
{40:6} Och Herren svarade Job utur ett väder, och sade:
{40:7} Gjorda dina länder som en man. Jag vill fråga dig, och säg du mig:
{40:8} Skulle du göra min dom omintet, och fördöma mig, på det du skall vara rättfärdig?
{40:9} Och hafver du en arm såsom Gud, och kan du med lika röst dundra, såsom han gör?
{40:10} Bepryd dig med härlighet, och upphäf dig; kläd dig med lof och äro.
{40:11} Strö ut dins grymhets vrede; se uppå alla högmodiga, och böj dem;
{40:12} Och förtryck de ogudaktiga, der de äro;
{40:13} Begraf dem tillsammans i jordene, och försänk deras prål uti det fördolda;
{40:14} Så vill jag ock bekänna dig, att din högra hand dig hjelpa kan.
{40:15} Si, Behemoth, den jag bredovid dig gjort hafver, han skall äta hö såsom en oxe.
{40:16} Si, hans kraft är uti hans länder, och hans förmåga i hans buks nafla.
{40:17} Hans stjert sträcker sig ut såsom ett ceder; hans hemlig tings senor äro förvecklada.
{40:18} Hans ben äro såsom kopparrör; hans benlägger såsom jernstafrar.
{40:19} Han är begynnelsen af Guds vägar, den honom gjort hafver, han öfverfaller honom med sitt svärd.
{40:20} Bergen bära honom gräs, och all vilddjur spela der.
{40:21} Han ligger i skuggan fördold, i rör och i träck.
{40:22} Busken öfvertäcker honom med sin skugga, och pilträ vid bäcker öfvertäcka honom.
{40:23} Si, han uppsluker strömmen, och grufvar sig intet; han låter sig tycka, att han vill uttömma Jordanen med sin mun.
{40:24} Likväl griper man honom med sin egen ögon, och med snöre igenomborrar man honom hans näso.
{41:1} Kan du draga Leviathan med en krok, och fatta hans tungo med ett snöre?
{41:2} Kan du sätta honom en ring i näsona, och borra honom hans kindben igenom med en syl?
{41:3} Menar du, att han skall mycket bedjas före, eller smeka dig?
{41:4} Menar du, att du kan göra ett förbund med honom, att du må hafva honom till en träl evinnerliga?
{41:5} Kan du spela med honom såsom med en fogel; eller binda honom dinom pigom?
{41:6} Menar du, att sällskapet skola skära honom sönder, att han blifver utdelad ibland köpmännerna?
{41:7} Kan du fylla ena not med hans hud, och någon fiskaryssjo med hans hufvud?
{41:8} När du kommer dina hand vid honom, så kom ihåg, att det en strid är, den du icke uthålla kan.
{41:9} Si, hans hopp skall fela honom, och han skall uppenbarligen fördrifven varda.
{41:10} Ingen är så dristig, att han honom uppväcka tör. Ho är då den, som för mig bestå kan?
{41:11} Ho hafver något gifvit mig tillförene, att jag må honom det vedergälla? Mitt är allt det under hela himmelen är.
{41:12} Jag vill icke förtiga hans kraft; ej heller hans magt, eller huru välskapad han är.
{41:13} Ho kan upptäcka honom hans kläde? Eller ho tör vågat, att fatta honom i tänderna?
{41:14} Ho kan öppna hans anletes kindben? Förskräckeliga stå hans tänder allt omkring.
{41:15} Hans fjäll äro lika som sköldar, sammanfäste hvar i annan.
{41:16} Det ena hänger in i det andra, så att vädret icke går deremellan;
{41:17} Det hänger hvar i annan, och hålla sig tillsammans, så att de icke kunna skiljas åt.
{41:18} Hans njusande är såsom ett glimmande ljus; hans ögon äro såsom morgonrodnans ögnahvarf.
{41:19} Utaf hans mun fara bloss och eldbrandar.
{41:20} Utaf hans näso går rök, såsom utaf heta grytor och kettlar.
{41:21} Hans ande är glödande kol, och utu hans mun går låge.
{41:22} Han hafver en starkan hals, och det är honom lust, då han något förderfvar.
{41:23} Hans kötts ledamot hänga vid hvartannat; de äro faste i honom, att han icke rörd varder.
{41:24} Hans hjerta är hårdt såsom sten, och så fast som ett stycke af understenen i qvarnene.
{41:25} När han reser sig, förfära sig de starke; och när han får dem fatt, är der ingen nåde.
{41:26} Om man vill till honom med svärd, så rörer han sig intet; eller med spets, skott och harnesk.
{41:27} Han aktar jern såsom strå, och koppar såsom ruttet trä.
{41:28} Ingen skytte förjagar honom; slungostenar äro honom såsom agnar.
{41:29} Hammaren aktar han såsom strå; han bespottar de bäfvande spetsar.
{41:30} Han kan ligga på skarpt grus; han lägger sig uppå det skarpt är, såsom på dyngo.
{41:31} Han gör, att djupa hafvet sjuder såsom en gryta, och rörer det ihop, såsom man blandar ena salvo.
{41:32} Efter honom är vägen ljus; djupet aktar han såsom en gamlan gråhårotan.
{41:33} På jordene kan ingen liknas honom; han är gjord till att vara utan fruktan.
{41:34} Han föraktar allt det högt är; han är Konung öfver alla högmodiga.
{42:1} Och Job svarade Herranom, och sade:
{42:2} Jag vet, att du all ting förmår; och ingen tanke är för dig fördold.
{42:3} Det är en fåvitsk man, som menar fördölja sitt råd; derföre hafver jag ovisliga talat det mig för högt är, och det jag icke förstår.
{42:4} Så hör nu, låt mig tala; jag vill fråga dig, lär mig.
{42:5} Jag hafver hört dig med öronen, och min ögon se dig ock nu.
{42:6} Derföre gifver jag mig skuld, och gör bot i stoft och asko.
{42:7} Då nu Herren dessa orden med Job talat hade, sade Herren till Eliphas af Thema: Min vrede är förgrymmad öfver dig, och öfver dina två vänner; förty I hafven icke rätteliga talat om mig, såsom min tjenare Job.
{42:8} Så tager nu sju stutar, och sju vädrar, och går bort till min tjenare Job, och offrer bränneoffer för eder, och låter min tjenare Job bedja för eder; förty honom vill jag anse, så att jag icke skall låta eder se, huru I hafven bedrifvit ena dårhet; förty I hafven icke rätt talat, såsom min tjenare Job.
{42:9} Då gingo bort Eliphas af Thema, Bildad af Suah, och Sophar af Naema, och gjorde såsom Herren dem sagt hade; och Herren såg till Jobs person;
{42:10} Och Herren vände Jobs fängelse, då han bad för sina vänner; och Herren gaf Job dubbelt så mycket, som han tillförene haft hade.
{42:11} Och till honom kommo alle hans bröder, och alla hans systrar, och alle de honom tillförene kände, och åto med honom i hans hus, och vände sig till honom, och hugsvalade honom öfver allt det onda, som Herren hade låtit komma öfver honom; och hvardera gaf honom ett stycke penningar, och ett gyldene klenodium.
{42:12} Och Herren välsignade Job mer än tillförene; så att han fick fjortontusend får, och sextusend camelar, och tusende par oxar, och tusende åsnar;
{42:13} Och fick sju söner och tre döttrar;
{42:14} Och kallade den första Jemima, den andra Kezia, och den tredje KerenHappuch.
{42:15} Och vordo icke funna så dägeliga qvinnor i all land, såsom Jobs döttrar; och deras fader gaf dem arfvedel med deras bröder.
{42:16} Och Job lefde derefter hundrade och fyratio år, så att han fick se sin barn och barnabarn, allt intill fjerde led.
{42:17} Och Job blef död, gammal och mätt af lefvande.

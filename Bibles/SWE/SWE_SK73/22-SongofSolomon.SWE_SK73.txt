{1:1} Salomos Höga Visa.
{1:2} Han kysse mig med sins muns kyssande; ty din bröst äro ljufligare än vin;
{1:3} Att man må lukta din goda salvo; ditt Namn är en utgjuten salva; derföre hafva pigorna dig kär.
{1:4} Drag mig efter dig, så löpe vi; Konungen förde mig in uti sin kammar: Vi fröjde oss, och äre glade öfver dig; vi tänke uppå din bröst mer än uppå vin; de fromme älska dig.
{1:5} Jag är svart, men ganska täck, I Jerusalems döttrar, såsom Kedars hyddor, såsom Salomos tapeter.
{1:6} Ser icke derefter, att jag så svart är; ty solen hafver bränt mig; mins moders barn vredgas emot mig. Man hafver satt mig till vingårdsvaktersko; men min vingård, den jag hade, bevarade jag icke.
{1:7} Säg mig du, den min själ älskar, hvar du beter, hvar du hvilar om middagen; att jag icke skall gå hit och dit, till dina stallbröders hjordar.
{1:8} Känner du dig icke, du dägeligasta ibland qvinnor, så gack uppå fårens fotspår, och bet din kid vid herdahusen.
{1:9} Jag liknar dig, min kära, vid mitt resigtyg, vid Pharaos vagnar.
{1:10} Dina kinder stå ljufliga i spann, och din hals i kedjo.
{1:11} Vi vilje göra dig gyldene spann med silfdoppor.
{1:12} Då Konungen vände sig hit, gaf min nardus sina lukt.
{1:13} Min vän är mig ett knippe af myrrham, det emellan min bröst hänger.
{1:14} Min vän är mig en drufva Copher, uti de vingårdar i EnGedi.
{1:15} Si, min kära, du äst dägelig; dägelig äst du, din ögon äro såsom dufvoögon.
{1:16} Si, min vän, du äst dägelig och ljuflig; vår säng grönskas.
{1:17} Vår hus bjelkar äro cedreträ; våre sparrar äro cypress.
{2:1} Jag är ett blomster i Saron, och en lilja i dalenom.
{2:2} Såsom en ros ibland törne, så är min kära ibland döttrarna.
{2:3} Såsom ett äpleträ ibland skogsträ, så är min vän ibland sönerna; jag sitter under dens skugga, som jag begärar, och hans frukt är minom hals söt.
{2:4} Han hafver mig in uti vinkällaren, och kärleken är hans baner öfver mig.
{2:5} Han vederqvicker mig med blomster, och uppfriskar mig med äple; ty jag är krank af älskog.
{2:6} Hans venstra hand ligger under mitt hufvud, och hans högra hand omfamnar mig.
{2:7} Jag besvär eder, Jerusalems döttrar, vid rår, eller vid hinder i markene, att I icke uppväcken eller omaken mina käresto, tilldess henne sjelf lyster.
{2:8} Detta är mins väns röst; si, han kommer, och springer på bergen, och springer på högarna.
{2:9} Min vän är lik enom råbock, eller ungom hjort; si, han står bak vår vägg, och ser genom fenstret, och gluggar genom gallret.
{2:10} Min vän svarar, och säger till mig: Statt upp, min kära, min dägeliga, och kom hit.
{2:11} Ty si, vintren är förgången, regnet är öfverståndet, och är sin väg;
{2:12} Blomstren äro utgångna på markene; vårtiden är kommen, och turturdufvan låter sig höra i vårt land;
{2:13} Fikonaträt är knoppadt, vinträn blomstras, och gifva sina lukt; statt upp, min kära, och kom, min dägeliga, kom hit.
{2:14} Min dufva uti stenklyftor, uti bergsrefvor, låt mig se ditt ansigte, låt mig höra dina röst; ty din röst är söt, och ditt ansigte ljufligit.
{2:15} Tager oss räfvar, de små räfvar, som förderfva vingårdar; ty våra vingårdar blomstras.
{2:16} Min vän är min, och jag är hans, den der beter ibland roser;
{2:17} Intilldess att dagen sval varder, och skuggorna afvika; vänd om, blif såsom en rå, min vän, eller såsom en ung hjort på skiljebergen.
{3:1} Jag sökte om nattena i mine säng den min själ kär hade; jag sökte, men jag fann honom intet.
{3:2} Jag vill stå upp och gå omkring i staden, på gator och gränder, och söka den min själ kär hafver; jag sökte, men jag fann honom intet.
{3:3} Mig funno väktarena, som kringom i staden gå: Hafven I icke sett den min själ kär hafver?
{3:4} Då jag kom litet framom dem, så fann jag den min själ kär hafver; jag håller honom, och vill icke öfvergifva honom, tilldess jag hafver honom in uti mins moders hus, uti mins moders kammar.
{3:5} Jag besvär eder, I Jerusalems döttrar, vid rår och hinder på markene, att I icke uppväcken mina käro, eller omaken henne, tilldess henne sjelf lyster.
{3:6} Ho är denna, som uppgår utur öknene, såsom en rök af myrrham, rökelse och allahanda apothekares pulver?
{3:7} Si, omkring Salomos säng stå sextio starke, utaf de starka i Israel;
{3:8} Alle hålla de svärd, och äro behändige till strids; hvardera hafver sitt svärd vid sina sido, för fruktans skull, om nattena.
{3:9} Konung Salomo lät göra sig ett sängerum af Libanons trä;
{3:10} Dess stodar voro af silfver, täckelsen af guld, sätet af purpur, bottnen deruti var lusteliga lagd för Jerusalems döttrars skull.
{3:11} Går ut, I Zions döttrar, och skåder Konung Salomo, i den krono, der hans moder honom med krönt hafver, på hans bröllopsdag, och på hans hjertas fröjds dag.
{4:1} Si, min kära, du äst dägelig, si, dägelig äst du; din ögon äro såsom dufvoögon, emellan dina lockar; ditt hår är såsom getahjordar, som klippte äro på det berget Gilead.
{4:2} Dina tänder äro såsom hjordar med afklippta ull, som tvagne komma utu vattnet, hvilke allesamman äro hafvande med tvillingar, och ingen af dem är ofruktsam.
{4:3} Dine läppar äro såsom ett rosenfärgadt snöre, och ditt tal ljufligit; dine kinder såsom skörden på granatäplet, emellan dina lockar.
{4:4} Din hals är såsom Davids torn, gjord med bröstvärn, der tusende sköldar uppå hänga, och allahanda de starkas vapen.
{4:5} Din tu bröst äro såsom två unga råtvillingar, hvilke ibland roser i bet gå;
{4:6} Tilldess dagen sval varder, och skuggorna afvika; jag vill gå till myrrhamsberget, och rökelsehögen.
{4:7} Du äst med allone dägelig, min kära, och ingen fläck är på dig.
{4:8} Kom, min brud, ifrå Libanon, kom ifrå Libanon; gack in, träd hit ifrån Amana kulle, ifrå Senir och Hermons kulle, ifrå lejonens boning, ifrå de leoparders berg.
{4:9} Du hafver tagit mig hjertat bort, min syster, kära brud, med ett ditt öga, och med ene dine halskedjo.
{4:10} Huru dägelig äro din bröst, min syster, kära brud; din bröst äro lustigare än vin, och din salvos lukt öfvergår alla örter.
{4:11} Dine läppar, min brud, äro såsom drypande hannogskaka; hannog och mjölk är under dine tungo, och din kläders lukt är såsom lukt af Libanon.
{4:12} Min syster, kära brud, du äst en tillsluten örtagård; en tillsluten källa, en förseglad brunn.
{4:13} Din frukt är såsom en lustgård af granatäple med ädla frukter, cyper med nardus;
{4:14} Nardus med saffran, calmus och canel, med allahanda Libanons trä; myrrham och aloes med alla bästa örter;
{4:15} Såsom en örtegårds brunn, såsom en brunn af lefvande vatten, det af Libanon flyter.
{4:16} Statt upp, nordanväder, och kom, sunnanväder, och blås igenom min örtegård, att hans örter måga drypa. Min vän komme uti sin örtegård, och äte sina ädla frukter.
{5:1} Jag kom, min syster, kära brud, uti min örtegård; jag hafver mitt myrrham, samt med mina örter, uppskurit; jag hafver ätit mina hannogskako, samt med minom hannog; jag hafver druckit mitt vin med mine mjölk; äter, mine käre, och dricker, mine vänner, och varder druckne.
{5:2} Jag sofver, och mitt hjerta vakar; der är mins väns röst, som klappar; låt mig upp, min kära, min syster, min dufva, min fromma; ty mitt hufvud är fullt med dagg, och mine lockar fulle med nattenes droppar.
{5:3} Jag hafver afklädt min kjortel; huru skulle jag åter kläda honom uppå igen? Jag hafver tvagit mina fötter; huru skulle jag besmitta dem igen?
{5:4} Men min vän stack sina hand in genom ett hål, och mitt lif darrade dervid.
{5:5} Då stod jag upp, att jag skulle låta minom vän upp; mina händer drupo af myrrham, och myrrham lopp öfver mina finger på stängelen åt låset.
{5:6} Och då jag minom vän upplåtit hade, var han borto, och sin väg gången. Då gick min själ ut efter hans ord; jag sökte honom, men jag fann honom intet; jag ropade, men han svarade mig intet.
{5:7} Väktarena, som omkringgå i stadenom, funno mig, de slogo mig till sårs; väktarena på murenom togo mig bort mitt hufvudkläde.
{5:8} Jag besvär eder, Jerusalems döttrar; finnen I min vän, så säger honom, att jag för älskog krank ligger.
{5:9} Hvad är din vän för andra vänner, o du aldradägeligasta ibland qvinnor? Hvad är din vän för andra vänner, att du så hafver besvorit oss?
{5:10} Min vän är hvit och röd, utkorad ibland mång tusend.
{5:11} Hans hufvud är det bästa guld; hans hår är krusadt, svart såsom en korp.
{5:12} Hans ögon äro såsom dufvoögon vid vattubäcker, tvagne med mjölk, och stå full.
{5:13} Hans kinder äro såsom apothekares växande örtesängar; hans läppar äro såsom roser, de der drypa af flytande myrrham.
{5:14} Hans händer äro såsom guldringar, fulle med turkoser; hans lif är såsom rent elphenben, besatt med saphirer.
{5:15} Hans ben äro såsom marmors pelare, grundade uppå gyldene fötter; hans skapnad är såsom Libanon, utkorad såsom cedreträ.
{5:16} Hans hals är söt och ganska lustig: En sådana är min vän; min vän är sådana, I Jerusalems döttrar.
{6:1} Hvart är då din vän gången, o du dägeligasta ibland qvinnor? Hvart hafver din vän vändt sig, så vilje vi honom söka med dig.
{6:2} Min vän är nedergången uti sin örtagård, till örtasängarna, att han sig der förlusta skall i örtagårdarna, och hemta roser.
{6:3} Min vän är min, och jag är hans, den sig ibland roser förlustar.
{6:4} Du äst dägelig, min kära, såsom Thirza; lustig såsom Jerusalem, förskräckelig såsom en härordan.
{6:5} Vänd din ögon ifrå mig, förty de göra mig brinnande; ditt hår är såsom en getahjord, de som på berget Gilead klippte äro.
{6:6} Dine tänder äro såsom en fårahjord, de der tvagne komma utu vatten, hvilke allesammans äro med tvillingar hafvande, och ingen ibland dem är ofruktsam.
{6:7} Dine kinder äro såsom skörden på granatäplet, emellan dina lockar.
{6:8} Sextio äro Drottningarna, och åttatio frillorna, och på jungfrurna är intet tal;
{6:9} Men en är min dufva, min fromma; en är sine moder kärast, och sine moders utkorada. Då döttrarna sågo henne, prisade de henne saliga; Drottningarna och frillorna lofvade henne.
{6:10} Ho är denna, som uppgår såsom en morgonrodne, dägelig såsom månen, utkorad såsom solen, förskräckelig såsom en härordan?
{6:11} Jag är nedergången i nöttagården, till att skåda telningarna vid bäcken; till att skåda, om vinträt blomstrades, om granatäplen grönskades.
{6:12} Min själ visste icke, att han mig intill AmmiNadibs vagnar satt hade.
{6:13} Vänd om, vänd om, o Sulamith; vänd om, vänd om, att vi måge skåda dig; hvad sen I på Sulamith annat, än dans i Mahanaim?
{7:1} Huru dägelig är din gång i skorna, du Förstas dotter! Dina länder stå lika vid hvarandra, såsom tu spann, de ens mästares hand gjort hafver.
{7:2} Din nafle är såsom en rund skål, den aldrig dryck fattas; din buk är såsom en hvetehop, omsatt med roser.
{7:3} Din tu bröst äro såsom två unge råtvillingar;
{7:4} Din hals är såsom ett elphenbenstorn, din ögon äro såsom de dammar i Hesbon vid den porten Bathrabbim; din näsa är såsom tornet af Libanon, hvilket sig vänder emot Damascon;
{7:5} Ditt hufvud står på dig såsom Carmel; håret på ditt hufvud är såsom Konungens purpur i fållar bunden.
{7:6} Huru dägelig och huru ljuflig äst du, kära, i vällust!
{7:7} Din längd är lik vid ett palmträ; och din bröst vid vindrufvor.
{7:8} Jag sade: Jag måste stiga upp i palmträt, och fatta dess qvistar; låt din bröst vara såsom drufvor på vinträ, och lukten af dine näso såsom äple;
{7:9} Och din hals såsom godt vin, det minom vän lätteliga ingår; och tala om gammal ärende.
{7:10} Min vän är min, och han håller sig ock till mig.
{7:11} Kom, min vän, låt oss gå ut på markena, och vistas i landsbyarna;
{7:12} Att vi måge bittida uppstå till vingårdarna, och få se, om vinträt blomstras, och hafver fått knoppar; om de granatäple utgångne äro; der vill jag gifva dig min bröst.
{7:13} Liljorna gifva sin lukt, och för våra dörr allahanda ädla frukter; min vän, jag hafver bevarat åt dig både nytt och gammalt.
{8:1} O! att jag måtte finna dig ute, min broder, du, som mins moders bröst suger, och måtte få kyssa dig; att ock ingen föraktade mig.
{8:2} Jag ville taga dig, och hafva dig uti mine moders hus, der du mig lära skulle; der ville jag skänka dig kryddadt vin, och must af min granatäple.
{8:3} Hans venstra hand ligger under mitt hufvud, och hans högra hand omfamnar mig.
{8:4} Jag besvär eder, Jerusalems döttrar, att I icke uppväcken mina käro, eller omaken henne, tilldess henne sjelf lyster.
{8:5} Ho är denna, som uppkommer ifrån öknene, och stöder sig in uppå sin vän? Under äpleträt väcker jag dig, der din moder dig födt hafver; der hon, som dig födde, med dig legat hafver.
{8:6} Sätt mig såsom ett insegel på ditt hjerta, och såsom ett insegel uppå din arm; ty kärleken är stark såsom döden, och nitälskan är fast såsom helvetet; dess glöd är brinnande, och en Herrans låge;
{8:7} Så att ock mycket vatten icke förmå utsläcka kärleken, eller strömmar fördränka honom; om en ville gifva alla ägodelar i sino huse för kärleken, så gulle det alltsammans intet.
{8:8} Vår syster är liten, och hafver ingen bröst; hvad skole vi göra till vår syster, när man nu skall tala henne till?
{8:9} Är hon en mur, så vilje vi göra silfverbålverk deruppå; är hon en dörr, så vilje vi befästa henne med cedrebräde.
{8:10} Jag är en mur, och min bröst äro såsom torn, deraf är jag vorden för hans ögon såsom den der frid finner.
{8:11} Salomo hafver en vingård i BaalHamon; den vingården fick han vaktarom, att hvardera skulle gifva, för hans frukt, tusende silfpenningar.
{8:12} Min vingård är för mig. Dig Salomo bör tusende; men vaktaromen öfver hans frukter, tuhundrad.
{8:13} Du, som bor i örtagårdarna, sällskapen akta deruppå; låt mig höra dina röst.
{8:14} Fly, min vän, och var lik ene rå, eller enom ungom hjort, in på örtabergen.

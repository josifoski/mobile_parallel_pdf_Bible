{1:1} Павел, затворик за Христа Исуса и брат Тимотей, до нашия любезен съработник Филимон
{1:2} и до сестра Апфиния и до нашия сподвижник Архип и до твоята домашна църква:
{1:3} Благодат и мир да бъде на вас от Бога, нашия Отец и Господа Исуса Христа.
{1:4} Винаги благодаря на моя Бог, когато те споменавам в молитвите си,
{1:5} като слушам за твоята любов и за вярата, която имаш към Господа Исуса, и която показваш към всички светии.
{1:6} Молитствувам щото това общение в твоята вяра да действува така, та да познаят те всичкото добро, което е в нас, за слава на Христа.
{1:7} Защото съм имал голяма радост и утеха поради твоята любов, понеже сърцата на светиите се освежаваха чрез тебе, брате.
{1:8} Затова ако имам право с голямо дръзновение в Христа да ти заповядвам това, което подобава,
{1:9} пак, заради любовта, предпочитам да те моля. Аз прочее, който сам Павел старец, а сега и затворник за Христа Исуса,
{1:10} ти се моля за моето чадо Онисима ( Значи: Полезен. ), когото родих в оковите си,
{1:11} който беше някога безполезен на тебе, а сега полезен и на тебе и на мене;
{1:12} когото ти пращам назад лично, сиреч, самото ми сърце,
{1:13} Аз бих обичал да го задържа при себе си, да ми слугува вместо тебе, като съм в окови за благовестието;
{1:14} но без да зная твоето мнение не искам да сторя нищо, за да не бъде твоята добрина като от принуждение, но самоволна.
{1:15} Защото може-би той да се е отлъчил от тебе за малко време, за да го имаш за винаги,
{1:16} не вече като слуга, но повече от слуга, като брат, особенно възлюблен на мене, а колкото повече на тебе, и по плът и в Господа!
{1:17} И тъй, ако ме считаш за съдружник, приеми него като мене.
{1:18} И ако те е в нещо неоправдал, или ти дължи нещо, мини това на моя сметка;
{1:19} аз, Павел, пиша това с ръката си: Аз ще платя,
{1:20} Да! брате, нека имам тая печалба от тебе в Господа; освежавай сърцето ми в Христа.
{1:21} Уверен в твоята послушност; аз ти пиша и зная, че ще сториш повече, отколкото ти казвам.
{1:22} А между това приготви ми стая, понеже се надавам, че ще ви бъда подарен чрез молитвите ви.
{1:23} Поздравява те Епафрас, който е затворен с мен заради Христа Исуса,
{1:24} също и моите съработници Марко, Аристах, Димас и Лука.
{1:25} Благодатта на нашия Господ Исус Христос да бъде с духа на всички ви. Амин.

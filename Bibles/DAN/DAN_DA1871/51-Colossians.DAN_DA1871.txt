{1:1} Paulus, Jesu Christi Apostel ved Guds Villie, og Broderen Timotheus,
{1:2} til de Hellige i Colossen, de troende Brødre i Christus: Naade være med Eder og Fred, fra Gud vor Fader og den Herre Jesus Christus!
{1:3} Vi takke Gud og vor Herrens Jesu Christi Fader, idet vi altid bede for Eder,
{1:4} da vi have hørt om Eders Tro i Christus Jesus og Eders Kjærlighed til alle Hellige,
{1:5} for det Haab, som Eder er henlagt i himlene, om hvilket I have allerede hørt i Evangeliums Sandheds Ord,
{1:6} hvilket er kommet til Eder, som og i den ganske Verden, og er frugtbringende, ligesom og ibandt Eder fra den Dag, I hørte og erkjendte Guds Naade i Sandhed;
{1:7} ligesom i have lært af Epaphras, vor elskelige Medarbeider, hvilken er en tro Christi Tjener for Eder,
{1:8} som ogsaa gav os Eders Kjærlighed i Aanden tilkjende.
{1:9} Derfor aflagde vi og ikke fra den Dag, vi hørte det, at bede for Eder og begjere, at I maatte fyldes med hans Villies Erkjendelse i al Viisdom og aandelig Forstand,
{1:10} at I kunne omgaaes værdeligen for Herren til at Velbehagelighed og være frugtbare paa al god Gjerning, og voxe til Guds Erkjendelse;
{1:11} styrkede med al Styrke efter hans Herligheds Kraft til al Taalmodighed og Langmodighed med Glæde;
{1:12} takkende Faderen, som gjorde os dygtige til de Helliges Arvedeel i Lyset,
{1:13} som friede os af Mørkets Magt og oversatte os i sin elskelige Søns Rige,
{1:14} i hvilken vi have Forløsning ved hans Blod, nemlig Syndernes Forladelse;
{1:15} hvilken er den usynlige Guds Billede, al Skabningens Førstefødte;
{1:16} thi ved ham ere alle Ting skabte, de i Himlene og de paa Jorden, de synlige og usynlige, være sig Throner eller Herredømmer eller Fyrstendoømmer eller Magter, alle Ting ere skabte ved ham og til ham;
{1:17} og han er for alle Ting, og alle Ting bestaae ved ham;
{1:18} og han er Legemets Hoved, nemlig Menighedens; han er Begyndelsen, den Forstefødte af de Døde, at han skal være den Ypperste iblandt Alle;
{1:19} thi i ham behagede det Faderen at al Fylde skulde boe,
{1:20} og ved ham at forlige alle Ting, hvære sig de paa Jorden eller de i Himlene, med sig, idet han gjorde Fred formedelst hans Korses Blod ved ham.
{1:21} Ogsaa Eder, som fordum vare fremmede og fjendske af Sindelag i onde Gjerninger,
{1:22} har han dog nu forligt i sit kjødelige Legeme ved Døden, for at fremstille Eder hellige og ulastelige og ustraffelige for sit Aasyn;
{1:23} saafremt I ellers forblive grundfæstede og stadige i Troen, og ikke lade Eder rokke fra det Evangeliums Haab hvilket I have hørt, hvilket er prædiket for al Skabningen under Himmelen, hvis Tjener jeg Paulus er bleven.
{1:24} Nu glæder jeg mig i mine Lidelser for Eder og opfylder det, som fattes i Christi Trængsler, i mit Kjød for hans Legeme, som er Menigheden;
{1:25} hvis Tjener jeg er bleven efter det Guds Embede, som er mig givet hos Eder, rigeligen at prædige Guds Ord,
{1:26} den Hemmelighed, der var skjult fra alle Tider og Slægter, men nu er aabenbaret for hans Hellige,
{1:27} hvem Gud vilde tilkjendegive, hvor stor denne Hemmeligheds herlige Rigdom er iblandt hedningerne, hvilken er Christus iblandt Eder, det Herlighedens Haab.
{1:28} Ham forkynde vi, idet vi paaminde hvert Menneske og lære hvert Menneske i al Vissdom, at vi kunne fremstille hvert Menneske fuldkomment i Christus Jesus;
{1:29} hvortil jeg og arbeider, stridende ved hans Kraft, som virker mægtigen i mig.
{2:1} Thi jeg vil, I skulle vide, hvor stor en Kamp jeg har for Eder og for dem i Laodicea og saa mange, som ikke have seet min person i Kjødet,
{2:2} at deres Hjerter maatte opmuntres idet de sammenføies i Kjærlighed og til den fuldvise Indsigts hele Rigdom, til Erkjendelse af Guds, Faderens og Christi Hemmelighed,
{2:3} i hvem alle Viisdommens og Kundskabens Skatte ere skjulte.
{2:4} Men dette siger jeg, paa det ingen skal bedrage Eder med lokkende Tale.
{2:5} Thi om jeg endog er fraværende med Legemet, saa er jeg dog hos Eder i Aanden og glæder mig, idet jeg seer Eders Orden og Fastheden af Eders Tro paa Christus.
{2:6} Derfor, ligesom I have antaget Christus Jesus, Herren, saa omgaaes i ham,
{2:7} rodfæstede og opbygte i ham, og stadfæstede i Troen, ligesom i ere lærte, voxende i den med Taksigelse.
{2:8} Seer til, at ikke Nogen gjør Eder til Rov ved verdslig Viisdom og tomt Bedrageri, efter Menneskers Sætninger, efter Verdens Børnelærdom og ikke efter Christus;
{2:9} thi i ham boer al Guddommens Fylde legemligen.
{2:10} Og I have al Fylde i ham, som er Hovedet for al Fyrstendømme og Magt.
{2:11} I ham ere I og omskaarne med en Omskærelse, som ikke er gjort med Hænder, ved Afførelse af det syndige Legeme i Kjødet, ved Christi Omskærelse,
{2:12} begravne med ham i Daaben; i ham ere I og medopreiste formedelst Troen paa Guds Kraft, som opriste ham fra de Døde.
{2:13} Ogsaa Eder, som vare døde i Overtrædelserne og i Eders Kjøds Forhud, gjorde han levende tilligemed ham, idet han tilgav Eder alle Overtrædelserne,
{2:14} og udslettede den Haandskrift, som os angik, med dens Anordninger, hvilken var os imod, og borttog den, idet han naglede den til Korset,
{2:15} og Afvæbnede Fyrstendømmer og Magter og viste den aabenbarligen til Skue, der han førte dem i Triumf ved ham.
{2:16} Derfor dømme Ingen Eder i Mad eller i Drikke, eller i Henseende til Høitider eller Nymaaner eller Sabbater,
{2:17} hvilket er en Skygge af det, som skulde komme, men Legemet er Christi.
{2:18} Lader Ingen tage klenodiet fra Eder, som finder Behag i ydmygelse og Engles Dyrkelse, indladende sig i Ting, som han ikke har seet, forfængeligen opblæst af sit kjødelige Sind,
{2:19} og ikke holdende fast ved Hovedet, af hvilket det ganske Legeme, understøttet og sammenføiet ved Ledemod og Baand, voxer en guddommelig Væxt.
{2:20} Dersom I da ere afdøde med Christus fra Verdens Børnelærdom, hvi besværes I da med Anordninger, som de, der leve i Verden:
{2:21} rør ikke, smag ikke, tag ikke paa!
{2:22} hvilket alt er til Fordærvelse, naar det bruges efter Menneskenes Bud og Lærdomme;
{2:23} hvilket vel har Skin af Viisdom i selvgjort Dyrkelse og Ydmygelse, og idet Legemet ikke spares og ikke holdes i Ære til Kjødets Mættelse.
{3:1} Ere i altsaa opriste med Christus, da søger det, som er oventil, hvor Christus sidder hos Guds høire Haand.
{3:2} Tragter efter det, som er oventil, ikke efter det, som er paa Jorden.
{3:3} Thi I ere døde, og Eders Liv er skjult med Christus i Gud.
{3:4} naar Christus, vort Liv, aabenbares, da skulle ogsaa I aabenbares med ham i Herlighed.
{3:5} Døder derfor Eders jordiske Lemmer, Horeri, Ureenhed, Blødagtighed, ond Lyst og Gjerrighed, som er en Afgudsdyrkelse;
{3:6} for hvis Skyld Guds Vrede kommer over Vantroens Børn,
{3:7} blandt hvilke I ogsaa fordum vandrede, da I levede derudi.
{3:8} Men nu aflægger ogsaa i alle disse Ting, Vrede, Hidsighed, Ondskab, Bespottelse, slem Snak af Eders Mund.
{3:9} Lyver ikke mod hverandre, I som have afført det gamle Menneske med dets Gjerninger,
{3:10} og ifører det nye, som fornyes til erkjendelse efter hans Billede, som skabte det;
{3:11} hvor der ikke er Forskjel paa Græker og Jøde, Omskærelse og Forhud, Barbar, Scythe, Træl, Fri, men Christus er Alt i Alle.
{3:12} Saa ifører Eder da, som Guds Udvalgte, Hellige og Elskte, inderlig Barmhjertighed, Godhed, Ydmyghed, Sagtmodighed, Langmodighed,
{3:13} saa I fordrage hverandre og tilgive hverandre, dersom Nogen har Klagemaal imod Nogen; ligesom og Christus tilgav Eder, saaledes og I.
{3:14} Men fremfor alt dette ifører Eder Kjærlighed; thi denne er Fuldkommenhedens Baand.
{3:15} Og Guds Fred seire i Eders Hjerter, til hvilken I og ere kaldte i eet Legeme; og værer taknemmelige.
{3:16} Lader Christi ord boe rigeligen iblandt Eder i al Viisdom, saa I lære og paamindre hverandre med Psalmer og Lovsange og aandelige Viser, idet I synge yndeligen i Eders Hjerte for Herren.
{3:17} Og Alt, hvad I gjøre i Ord eller i Handling, det gjører alt i den Herrens Jesu Navn, takkende Gud og Faderen formedelst ham.
{3:18} I hustruer! værer Eders egne Mænd underdanige, som det sømmer sig i Herren.
{3:19} I Mænd elsker Eders Hustruer, og være ikke bittre imod dem.
{3:20} I Børn! værer Forældre lydige i alle Ting, thi dette er velbehageligt for Herren.
{3:21} I Fædre! opirer ikke Eders Børn, paa det de ikke skulle tabe Modet.
{3:22} I Tjenere! værer Eders timelige Herrer lydige i alle Ting, ikke med Øientjeneste, som de, der ville tækkes Menneskene, men i Hjertets Eenfoldighed, frygtende Gud.
{3:23} Og Alt, hvad I foretage Eder, det gjører af Hjertet, som for Herren og ikke som for Menneskene,
{3:24} vidende, at I skulle faae Arvedelen til Vederlag af Herren; thi I tjene den Herre Christus.
{3:25} Men hvo som gjør Uret, skal faae Vederlag for hvad han gjorde Uret; og der er ikke persons Anseelse.
{4:1} I Herrer beviser Tjenerne, hvad ret og billigt er, vidende at i og have en Herre i Himlene.
{4:2} Bliver varagtige i Bønnen, og vaager i samme med Taksigelse;
{4:3} og beder tillige ogsaa for os, at Gud vilde oplade os Ordets Dør til at forkynde Christi Hemmlighed, for hvis Skyld jeg er bunden,
{4:4} at jeg kan aabenbare den, som og bør at tale.
{4:5} Omgaaes viseligen med dem, som ere udenfor saa I kjøbe den beleilige Tid.
{4:6} Eders tale være altid yndelig, krydret med Salt, saa I vide hvorledes det bør Eder at svare Enhver.
{4:7} Hvorledes det gaaer mig, skal Tychicus, den elskelige Broder og troe Tjener og Medarbeider i Herren, kundgjøre Eder altsammen;
{4:8} hvilken jeg sendte til Eder, just for at han skal forfare, hvorledes det har sig med Eder, og trøste Eders Hjerter;
{4:9} tilligemed Onesimus, den troe og elskelige Broder, som er fra Eders By; hvorledes det har sig her med alle Ting, skulle de kundgjøre Eder.
{4:10} Aristarchus, men Medfangne, hilser Eder, og Marcus, Barnabas' Sødskendebarn, om hvem I have faaet Befalinger; dersom han kommer til Eder, da annammer ham;
{4:11} og Jesus, som kaldes Justus, hvilke ere af Omskærelsen, disse de eneste Medarbeidere til Guds Rige, som ere blevne mig en Trøst.
{4:12} Epaphras hilser Eder, han som er fra Eders by, en Christi Tjener, som altid strider for Eder i sine Bønner, at i maatte staae fuldkomne og fuldendte efter Guds Villie.
{4:13} Thi jeg vidner med ham, at han har stor Nidkjærhed for Eder og dem i Laodicea og dem i Hierapolis.
{4:14} Lucas, den Læge, den Elskelige hilser Eder, og Demas.
{4:15} Hilser Brødrene i Laodicea, og Nymphas, og Menigheden i hans Huus.
{4:16} Og naar dette Brev er læst hos Eder, da sørger for, at det ogsaa bliver læst i de Laodicensers Menighed, og at I ogsaa læse det Brev fra Laodicea.
{4:17} Og siger Archippus: giv Agt paa den Tjeneste, som du har annammet i Herren, at du fuldbyrder den.
{4:18} Hilsen med min, Paulus', Haand. Kommer mine Baand ihu. Naaden være med Eder! Amen.

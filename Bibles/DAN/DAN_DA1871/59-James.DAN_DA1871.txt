{1:1} Jakob, Guds og den Herres Jesu Christi Tjener, til de tolv Stammer, som ere i Adspredelsen, Hilsen.
{1:2} Mine Brødre! agter det for idel Glæde, naar I falde udi adskillige Fristelser.
{1:3} Vidende, at Eders Troes Forsøgelse virker Standhaftighed;
{1:4} men, Standhaftigheden frembringe fuldkommen Gjerning, paa det I skulle være fuldkomne og uden mangel, saa Eder fattes Intet.
{1:5} Men dersom Nogen af Eder fattes Viisdom, han bede af Gud, som giver Alle gjerne, og bebreider ikke, saa skal den gives ham.
{1:6} Men han bede i Troen, Intet tvivlende; thi den, som tvivler, er ligesom en havsbølge, der røres og drives af Veiret.
{1:7} Ikke tænke det Menneske, at han skal faae noget af Herren;
{1:8} en tvesindet mand er han, ustadig i alle sine Veie.
{1:9} Den Broder, som er ringe, rose sig af sin Høihed,
{1:10} men den Rige af sin Ringhed; thi han skal forgaae som Blomster paa Græs.
{1:11} Thi Solen gik op med Hede og gjorde Græsset vissent, og Blomstret derpaa faldt af, og den deilige Skikkelse som var at see derpaa, blev fordærvet; saaledes skal den Rige visne i sine Veie.
{1:12} Salig er den Mand, som taalmodeligen lider Fristelse; thi naar han er bleven fristet, skal han faae Livsens Krone, hvilken Herren har lovet dem, som ham elske.
{1:13} Ingen sige, naar han fristes: jeg fristes af Gud; thi Gud fristes ikke af det Onde, men han frister heller Ingen.
{1:14} Men hver fristes, naar han drages og lokkes af sin egen Begjerlighed;
{1:15} derefter, naar Begjerligheden har undfanget, føder den Synd, men naar Synden er fuldkommet, føder den Død.
{1:16} Farer ikke vild, mine elskelige Brødre!
{1:17} Al god Gave og al fuldkommen Gave er ovenfra og kommer ned fra Lysenes Fader, hos hvilken er ikke Forandring eller Skygge af Omskiftelse.
{1:18} Efter sit Raad ødte han os formedelst Sandhedens Ord, at vi skulde være en Førstegrøde af hans Skabninger.
{1:19} Derfor, mine elskelige Brødre! være hver Menneske snar til at høre, langsom til at tale, langsom til Vrede;
{1:20} thi en Mands Vrede udretter ikke det, som er ret for Gud.
{1:21} Derfor aflægger al Skidenhed og al Levning af Ondskab, og med Sagtmodighed annammer Ordet, som er indplantet i Eder, og som er mægtigt til at gjøre Eders Sjæle salige.
{1:22} Men vorder Ordets Gjørere og ikke alene dets Hørere, med hvilket I bedrage Eder selv.
{1:23} Thi dersom Nogen er Ordets Hører og ikke dets Gjører, han er lig en Mand, der betragter sit legemlige Ansigt i et Speil;
{1:24} thi han betragtede sig selv og gik bort og glemte strax, hvordan han var.
{1:25} Men den, som skuer ind i Frihedens fuldkomne Lov og bliver ved dermed, denne er ikke bleven en glemsom Tilhører, men Gjerningens Gjører, denne skal vorde salig i sin Gjerning.
{1:26} Dersom Nogen iblandt Eder synes, at han er en Gudsdyrker, men holder ikke sin Tunge i Tømme og bedrager sit eget Hjerte, hans Gudsdyrkelse er forfængelig.
{1:27} En reen og ubesmittet Gudsdyrkelse for Gud og Faderen er denne, at besøge Faderløse og Enker i deres Trængsel, at bevare sig selv ubesmittet af Verden.
{2:1} Mine Brødre! haver ikke den Herres Jesu Christi, den Herliggjortes, Tro med Persons Anseelse.
{2:2} Thi dersom der kommer en Mand ind i Eders Forsamling med Guldring paa Fingeren, i skinnende Klædebon, men er kommer ogsaa en Fattig ind i skident Klodebon;
{2:3} og I fæste Øiet paa den, som bærer det skinnende Klædebon, og sige til ham; du, sæt dig her hæderligen; og I sige til den Fattige: du, staa der eller sid hernede ved min Fodskammel:
{2:4} gjøre I da ikke ubillig Forskjel hos Eder selv og blive Dommere efter onde Tanker?
{2:5} Hører, mine elskelige Brødre! har Gud ikke udvalgt dem, som ere fattige i denne Verden, til at vorde rige i Troen og Arvinger til det Rige, hvilket han har lovet dem, som han elske?
{2:6} Men I forhaane den Fattige! Er det ikke de Rige, som underkue Eder, og som drage Eder for Domstolene?
{2:7} Bespotte de ikke det gode Navn, med hvilket I ere nævnede?
{2:8} Dersom I da fuldkomme den kongelige Lov efter Skriften: du skal elske din Næste som dig selv, gjøre I vel;
{2:9} men dersom I ansee Personer, gjøre I Synd og overbevises af Loven som Overtrædere.
{2:10} Thi hvo som holder den ganske Lov, men støder an i eet Bud, er bleven skyldig i alle.
{2:11} Thi den, som sagde: du skal ikke bedrive Hoer, sagde ogsaa: du skal ikke ihjelslaae. Dersom du da ikke bedriver Hoer, men ihjelslaaer, da er du bleven Lovens Overtræder.
{2:12} Taler saaledes og gjører saaledes, som de, der skulle dømmes efter Frihedens Lov.
{2:13} Thi der skal gaae en ubarmhjertig Dom over den, som ikke gjør Barmhjertighed; men Barmhjertighed træder frimodighed for Dommen.
{2:14} Hvad gavner det, mine Brødre! om Nogen siger, han har Troen, men har ikke Gjerninger? mon den Tro kan frelse ham?
{2:15} Dersom en Broder eller Søster ere nøgne og fattes den daglige Næring,
{2:16} men Nogen af Eder siger til dem: gaaer bort i Fred, varmer Eder og mætter Eder; men I give dem ikke det, som hører til Legemets Nødtørst: hvad Gavn er det?
{2:17} Ligesaa og Troen, dersom den ikke har Gjerninger, er den død i sig selv.
{2:18} Der maatte da Nogen sige: du har Troen, og jeg har Gjerninger; viis mig din Tro af dine Gjerninger, og jeg vil vise dig min Tro af mine Gjerninger.
{2:19} Du troer, at Gud er een; du gjør vel: Djævelene troe det ogsaa og skjælve.
{2:20} Men vil du vide, o du forfængelige Menneske! at Troen uden Gjerninger er død?
{2:21} Er ikke vor Fader Abraham retfærdiggjort ved Gjerninger, der han offrede sin Søn Isaak paa Alteret?
{2:22} Seer du, at Troen virkede ved hans Gjerninger, og at ved Gjerninger blev Troen fuldkommet,
{2:23} og Skriften blev opfyldt, som siger: Abraham troede Gud, og det blev regnet ham til Retfærdighed, og han blev kaldet Guds Ven.
{2:24} See I nu, at et Menneske retfærdiggjøres ved Gjerninger og ikke ved Troen alene?
{2:25} Desligeste og Rahab, Skjøgen, blev hun ikke retfærdiggjort ved Gjerninger, der hun annammede Sendebudende og udlod dem ad en anden Vei?
{2:26} Thi ligesom Legemet er dødt uden Aand, saaledes er og Troen død uden Gjerninger.
{3:1} Mine Brødre! ikke mange af Eder blive Lærere, vidende, at vi skulle faae større Ansvar.
{3:2} Thi vi støde alle an i mange Ting; dersom Nogen ikke støder an i sin Tale, denne er en fuldkommen Mand, istand til at holde det ganske Legeme i Tømme.
{3:3} See, vi lægge Bidsler i Hestenes Munde, at de skulle adlyde os, og vi vende deres ganske Legeme.
{3:4} See, ogsaa Skibene, enddog de ere saa store og drives af stærke Veir, vendes med et saae lidet Roer, hvor Styrmandens Fart vil hen.
{3:5} Saaledes er og Tungen et lidet lem, men pukker storligen. See, en liden Ild, hvor stor en Skov antænder den!
{3:6} Ogsaa Tungen er en Ild, en Verden af Uretfærdighed! Saaledes er Tungen iblandt voreLemmer; den besmitter det ganske Legeme og sætter Slægt efter Slægt i Brand, selv fat i Brand af Helvede.
{3:7} Thi al natur, baade Dyrs og Fugles, baade Ormes og Havdyrs, tæmmes og er tæmmet af den menneskelige natur;
{3:8} men Tungen kan intet Menneske tæmme, det ustyrlige Onde, fuld af dødelig Forgift.
{3:9} Med den velsigne vi Gud og Faderen, og med den forbande vi Menneskene, som ere gjorte efter Guds Lignelse.
{3:10} Af dem samme Mund udgaaer Velsignelse og Forbandelse. Mine Brødre! dette bør ikke saa at være.
{3:11} Mon en Kilde kan udgyde af det samme Væld sødt Vand og beesk?
{3:12} Mon et Figentræ, mine Brødre! kan give Oliven, eller et Viintræ Figen? Saa kan ingen Kilde give salt og sødt Vand.
{3:13} Er Nogen viis og forstandig iblandt Eder, han vise ved god Omgængelse sine Gjerninger i Viis Sagtmodighed.
{3:14} Men have I beesk Nid og Kivagtighed i Eders hjerter, de roser Eder ikke, eller lyver mod Sandheden.
{3:15} Denne er ikke Viisdommen, som kommer ovenfra, men jordisk, kjødelig, djævelesk;
{3:16} thi hvor Nid og Trætte er, der er Forvirring og al ond handel.
{3:17} Men den Viisdom herovenfra er først reen, dernæst fredsommelig, billig, lader sig gjerne sige, er fuld af Barmhjertighed og gode Frugter, upartisk og uden Skrømt.
{3:18} Men Retfærdigheds Frugt saaes i Fred for dem, som holde Fred.
{4:1} Hvoraf er saa megen Krig og Strid iblandt Eder? er det ikke heraf, af Eders Lyster, som stride i Eders Lemmer?
{4:2} I begjere og have ikke; I slaae ihjel og bære Nid og kunne ikke faae; I føre Strid og Krig, men I have ikke, fordi I ikke bede.
{4:3} I bede og faae ikke, fordi I bede ilde, at I det kunne fortære i Eders Vellyster.
{4:4} I Hoerkarle og Hoerkvinder! vide I ikke, at Verdens Venskab er Guds Fjendskab? Derfor, hvo som vil være Verdens Ven, bliver Guds Fjende.
{4:5} Eller mene I, at Skriften taler forgjeves? mon den Aand, som boer i os, opvækker Avind? Den giver jo større Naade.
{4:6} Derfor siger Skriften: Gud imodstaaer de Hoffærdige, men giver de Ydmyge Naade.
{4:7} Værer derfor Gud underdanige; staaer Djævelen imod, saa skal han flye fra Eder.
{4:8} Holder Eder nær til Gud, saa skal han holde sig nær til Eder! Renser Hænderne, I Syndere! og luttrer Hjerterne, I Tvesindede!
{4:9} Jamrer og sørger og græder; Eders Latter omvendes til Sorrig, og Glæden til Bedrøvelse!
{4:10} Ydmyger Eder for Herren, saa skal han ophøie Eder.
{4:11} Taler ikke ilde om hverandre, Brødre! Hvo, som taler ilde om sin Broder og dømmer sin Broder, taler ilde om Loven og dømmer Loven; men dømmer du Loven, da er du ikke Lovens Gjører, men dens Dommer.
{4:12} Een er Lovgiveren, som er mægtig til at frelse og fordærve; hvo er du, som dømmer den Anden?
{4:13} Nu velan, I som sige: i Dag eller i Morgen ville vi gaae til den eller den Stad og blive der eet Aar og kjøbslaae og vinde;
{4:14} I, som ikke vide, hvad i Morgen skee skal; thi hvad er Eders Liv? det er jo en Damp, som er tilsyne en liden Tid, men derefter forsvinder.
{4:15} I den Sted I skulde sige: dersom Herren vil, og vi leve, da ville vi gjøre dette eller det.
{4:16} Men nu rose I Eder i Eders Hovmodighed; al saadan Roes er ond.
{4:17} Derfor, hvo som veed at gjøre Godt og gjør det ikke, ham er det Synd.
{5:1} Velan nu, I Rige! græder og hyler over de Elendigheder, som komme over Eder.
{5:2} Eders Rigdom er raadnet, og Eders Klæder ere mølædte;
{5:3} Eders Guld og Sølv er forrustet, og deres Rust skal være til Vidnesbyrd imod Eder og æde Eders Kjød som en Ild; I have samlet Liggendefæ i de sidste Dage.
{5:4} See, Arbeidernes Løn, som høstede Eders Marker, hvilken I have forholdet, skriger, og Høstfolkenes Raab ere komne ind for den Herre Zebaoths Øren.
{5:5} I levende kræseligen paa Jorden og vare vellystige; I gjorde Eders Hjerter tilgode som paa en Slagtedag.
{5:6} I fordømte, I dræbte den Retfærdige; han staaer Eder ikke imod.
{5:7} Derfor værer taalmodige, Brødre! indtil Herrens Tilkommelse. See, Bonden forventer Jordens dyrebare Frugt, han bier taalmodig efter den, indtil den faaer tidlig Regn og sildig Regn.
{5:8} Værer I og taalmodige, styrker Eders Hjerter; thi Herrens Tilkommelse er nær.
{5:9} Sukker ikke mod hverandre, Brødre! at I ikke skulle fordømmes; see, Dommeren staaer for Døren.
{5:10} Mine Brødre! tager Propheterne, hvilke have talet i Herrens Navn, til Exempel paa at lide Ondt og være taalmodige.
{5:11} See, vi prise dem salige, som taalmodeligen lide. I have hørt Jobs taalmodighed og vide Udfaldet fra Herren; thi Herren er saare miskundelig og forbarmende.
{5:12} Men for Alting, mine Brødre! sværger ikke, hverken ved Himmelen eller ved Jorden eller nogen anden Ed; men Eders Ja være Ja, og Nei være Nei, at I skulle ikke falde under Dommen.
{5:13} lider Nogen iblandt Eder Ondt, han bede; er Nogen vel tilmode, han synge!
{5:14} Er Nogen iblandt Eder syg, han kalde til sig de Ældste af Menigheden, og de skulle bede over ham og salve ham med Olie i Herrens Navn.
{5:15} Og Troens Bøn skal frelse den Syge, og Herren skal oprise ham, og han har gjort Synder, skulle de forlades ham.
{5:16} Bekjender Overtrædelserne for hverandre og beder for hverandre, at I kunne læges; en Retfærdigs Bøn formaaer Meget, naar den er alvorlig.
{5:17} Elias var et Menneske, lige Vilkaar undergiven med os, og han bad en Bøn, at det skulle ikke regne; og det regnede ikke paa Jorden i tre Aar og sex Maaneder.
{5:18} Og han bad atter, og Himmelen gav Regn, og Jorden bar sin Frugt.
{5:19} Brødre! dersom Nogen iblandt Eder er faren vild fra Sandheden, og Nogen omvender ham,
{5:20} den vide, at hvo som omvender en Synder fra hans Veis Vildfarelse, han frelser en Sjæl fra Døden og skjuler Synders mangfoldighed. Amen.

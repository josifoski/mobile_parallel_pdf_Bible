{1:1} Paulus, Christi Jesu Bundne, og Broderen Timotheus til Pilemon, vor Elskelige og Medarbeider,
{1:2} og Appia, den elskelige Kvinde og Archippus, vor Medstrider, og Menigheden i dit Huus:
{1:3} Naade være med Eder og Fred, fra Gud vor Fader og den Herre Jesus Christus!
{1:4} Jeg takker min Gud, idet jeg altid erindrer dig i mine Bønner,
{1:5} efterdi jeg hører om den Kjærlighed og den Tro, som du har til den Herre Jesus og for alle de Hellige,
{1:6} at din Deelagtighed i Troen maa blive virksom, ved Erkjendelsen af alt det Gode, som er i Eder for Christus Jesus.
{1:7} Thi vi have stor Glæde og Trøst af din Kjærlighed, efterdi de Helliges hjerter ere blevne vederkvægede ved dig, Broder!
{1:8} Derfor, enskjøndt jeg kunde med stor Frimodighed i Christus befale dig det, som er tilbørligt,
{1:9} saa formaner jeg dig dog hellere i Kjærlighed, jeg, saadan som du kjender mig, den gamle Paulus, nu ogsaa Jesu Christi Bundne.
{1:10} Jeg formaner dig angaaende min Søn, som jeg har avlet i mine Lænker, Onesimus,
{1:11} som tilforn var dig unyttig, men nu er dig og mig nyttig, hvem jeg sender tilbage.
{1:12} Han annamme du, ham, mit eget Hjerte,
{1:13} hvem jeg vilde beholdt hos mig, at han i dit Sted skulde tjent mig i Lænkerne for Evangelium.
{1:14} Men uden dit Samtykke vilde jeg Intet gjøre, at din Godhed ikke skulde være af Tvang, men af fri Villie.
{1:15} Thi maaskee blev han derfor skilt fra dig en liden Tid, at du maatte have ham evindeligen igjen,
{1:16} ikke fremdeles som en Træl, men meer som en Træl, som en elskelig Broder, især for mig, men hvor meget mere for dig, baade i Kjødet og i Herren.
{1:17} Dersom du da anseer mig for din Meddeelagtige, saa annam ham som mig.
{1:18} Men har han gjort dig nogen uret eller er dig Noget skyldig, da før mig det til Regning.
{1:19} Jeg Paulus har skrevet med min egen Haand, jeg vil betale, for ikke at sige, at du er mig dig selv skyldig.
{1:20} Ja Broder! lad mig have Glæde af dig i Herren, vederkvæg mit Hjerte i Herren!
{1:21} I Tillid til din Lydighed har jeg skrevet til dig og veed, at du vil gjøre endog over det, jeg siger.
{1:22} Men tilmed bered mig Herberge; thi jeg haaber, at jeg formedelst Eders Bønner skal skjenkes Eder.
{1:23} Epaphras, min Medfangne i Christus Jesus,
{1:24} Marcus, Aristarcus, Demas, Lucas, mine Medarbeidere, hilse dig.
{1:25} Vor Herres Jesu Christi Naade være med Eders Aand! Amen.

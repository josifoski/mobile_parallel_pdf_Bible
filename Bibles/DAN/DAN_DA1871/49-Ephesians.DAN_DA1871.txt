{1:1} Paulus, Jesu Christi Apostel ved Guds Villie, til de Hellige, som ere i Ephesus, de Troende i Christus Jesus:
{1:2} Naade være med Eder og Fred, fra Gud vor Fader den Herre Jesus Christus!
{1:3} Lovet være Gud og vor Herrens Jesu Christi Fader, som velsignede os med al aandelig Velsignelse i det Himmelske, i Christus!
{1:4} ligesom han udvalgte os i ham, før Verdens Grundvold blev lagt, at vi skulle være hellige og ustraffelige for hans Aasyn i Kjærlighed;
{1:5} idet han forud bestemte os formedelst Jesus Christus til sønlig Udkaarelse hos sig selv, efter sin Villies Velbehagelighed,
{1:6} sin herlige Naade til Lov, ved hvilken han benaadede os i den Elskte,
{1:7} i hvem vi have Forløsning formedelst hans Blod, Syndernes Forladelse, efter hans Naades Rigdom.
{1:8} hvilken han overflødigen tildeelte os i al Viisdom og Forstand,
{1:9} idet han kundgjorde os sin Villies Hemmelighed, efter den velbehagelige Beslutning, hvilken han forud satte hos sig selv,
{1:10} at oprette en Huusholdning i Tidens Fylde, for at samle Alt under eet Hoved udi Christus, baade, det som er i Himlene og paa Jorden, udi ham;
{1:11} i hvem ogsaa vi have faaet Lod, vi, som forud vare bestemte efter hans Beslutning, som virker Alt efter sin Villies Raad,
{1:12} paa det vi maatte være hans herlighed til Lov, vi, som forud haabede paa Christus.
{1:13} Udi ham ere ogsaa I, da i hørte Sandhedens Ord, Eders Saliggjørelses Evangelium, udi ham ere ogsaa I, der I troede, blevne Beseglede med Forjættelsens hellige Aand,
{1:14} som er os Pant paa vor Arv til Eiendommens Forløsning, hans herlighed til Lov.
{1:15} Hvorfor ogsaa jeg, efter at have hørt om Eders Tro paa den Herre Jesus og om Eders Kjærlighed til alle de Hellige,
{1:16} ikke aflader at takke for Eder, i det jeg ihukommer Eder i alle mine Bønner,
{1:17} at vor Herrens Jesu Christi Gud, Herlighedens Fader, vilde give Eder Viisdoms og Aabenbarelsens Aaand udi hans Kundskab,
{1:18} Eders Forstands oplyste Øine, at i kunne kjende, hvilket det Haab er, som han kaldte Eder til, og hvilken hans Arvs herlige Rigdom er iblandt de Hellige,
{1:19} og hvilken hans Magts overvættes Storhed er over os, som troe efter hans vældige Krafts virkning,
{1:20} som han udviste i Christus, der han opreiste ham fra de Døde og satte ham hos sin høire Haand i Himlene,
{1:21} langt over al Fyrstendom og Myndighed og Magt og Herredom og alt Navn, som nævnes, ikke alene i denne Verden, men ogsaa i den tilkommende;
{1:22} og lagde Alt under hans Fødder, og satte ham til Hoved over Alting for Menigheden,
{1:23} der er hans Legeme, hvilket ham fylder, som opfylder Alt i Alle.
{2:1} Ogsaa Eder gjorde han levende, der I vare døde i Overtrædelser og Synder,
{2:2} udi hvilke I forhen vandrede efter denne Verdens Skik, efter den Fyrstes Viis, som haver Magt i luften, den Aands, der nu er virksom i Vantroens Børn,
{2:3} iblandt hvilke ogsaa vi alle forhen vandrede i vort Kjøds Begjerligheder, og gjorde Kjødets og Lystens Villie og vare af naturen Verdens Børn, som og de Andre.
{2:4} Men Gud, som er rig paa Barmhjerighed, formedelst sin store Kjærlighed, med hvilken han elskede os,
{2:5} Levendegjorde ogsaa os med Christus, der vi vare døde i Overtrædelserne, (af Naade ere I frelste!)
{2:6} og opreiste os tillige og satte os tillige i det himmelske Rige ved Christus Jesus,
{2:7} paa det han i de tilkommende Tider kunde vise sin Naades overvættes Rigdom i Godhed mod os udi Christus Jesus.
{2:8} Thi af Naade ere I frelste formedelst Troen, og det ikke af Eder, det er en Guds Gave;
{2:9} ikke af Gjerninger, at ikke Nogen skal rose sig.
{2:10} Thi vi ere hans Værk, skabte i Christus Jesus til gode Gjerninger, vi skulle vandre i dem.
{2:11} Derfor kommer ihu, at I, som forhen vare Hedninger og efter Kjødet og blevne kaldte Forhud af den saakaldte Omskjærelse, den i Kjødet, som skeer med Haanden,
{2:12} at I paa den Tid vare uden Christus, udelukte fra Israels Borgerret og fremmede fra Forjættelsens pagter, uden Haab og uden Gud i Verden.
{2:13} Men i Christus Jesus ere nu I, som forhen vare langt borte, komne nær til ved Christi Blod.
{2:14} Thi han er vor Fred, som gjorde eet af begge og nedbrød Adskillelsens Mellemvæg,
{2:15} da han i sit Kjød afskaffede Fjendskabet, Budenes Lov med dens Befalinger, paa det han ved sig selv kunde skabe de To til eet Nyt Menneske og gjørde Fred,
{2:16} og forlige dem beggge i eet Legeme med Gud formedelst Korset, da han ved dette ihjelslog Fjendskabet.
{2:17} Og han kom og forkyndte Fred for Eder, som vare langt borte, og for dem, som vare nær.
{2:18} Thi formedelst ham have vi begge Adgang i een Aand til Faderen.
{2:19} Saa ere I da ikke mere Gjester og Fremmede, men de Helliges Medborgere og Guds Huusfolk,
{2:20} opbygte paa Apostlernes og Propheternes Grundvold, saa Jesus Christus selv er Hovedhjørnestenen,
{2:21} paa hvilken den ganske Bygning sammenføiet voxer til et helligt Tempel i Herren,
{2:22} paa hvilken ogsaa I tillige blive bygte til Guds Bolig i Aanden.
{3:1} For hvilken Sags Skyld jeg Paulus, Christi Jesu Bundne for Eder, Hedninger:
{3:2} (I have jo hørt om Guds Naades Huusholdning, som mig er given til Eder,
{3:3} at han ved Aabenbarelse har kundgjort mig hiin Hemmlighed, hvorom jeg foran har korteligen skrevet,
{3:4} af hvilket I kunne, naar i det læse, skjønne min Indsigt i Christi Hemmlighed;
{3:5} hvilken i de forrige Tider ikke var kundgjort for Menneskenes Børn, som den nu er aabenbaret hans hellige Apostler og Propheter i Aanden:
{3:6} at Hedningerne ere Medarvinger og medindlemmede og meddeelagtige i hans Forjættelse i Christus, formedelst Evangelium.
{3:7} hvis Tjener jeg er bleven ifølge den Guds Naades Gud, som mig er given efter hans vældige Kraft.
{3:8} Mig, den Allerringeste af alle Hellige, er denne Naade given, at prædike for HeningerneChristi uransagelige Rigdom,
{3:9} og at oplyse Alle om Deelagtigheden i den Hemmelighed, som fra Verdens Begyndelse har været skjult i Gud, som skabte alle Ting ved Jesus Christus,
{3:10} saa at Guds mangfoldige Viisdom skulde nu blive kundgjort for Fyrstendømmer og Magter i Himlen ved Menigheden,
{3:11} efter en evig Beslutning, hvilken han fuldbyrdede ved Christus Jesus, vor Herre,
{3:12} i hvem vi have Frimodighed og Adgang med Tillid ved Troen paa ham.
{3:13} Derfor beder jeg, at I ikke forsage over mine Trængsler, som jeg lider for Eder, hvilket er Eders Ære).
{3:14} For denne Sags Skyld bøier jeg mine Knæ for vor Herrens Jesu Christi Fader,
{3:15} af hvem al Faderlighed kaldes i Himlene og paa Jorden,
{3:16} at han vil give Eder efter sin Herligheds Rigdom mægtigen at bekræftes ved hans Aand i det indvortes Menneske;
{3:17} at Christus maa boe formedelst Troen i Eders Hjerter,
{3:18} at I, rodfæstede og grundfæstede i Kjærlighed, kunne formaae at begribe alle de Hellige baade Breden og Længden og Dybden og Høiden
{3:19} og kjende Christi Kjærlighed, som overgaaer al Kundksab, at I kunne opfyldes af al Guds Fylde.
{3:20} Men ham, som formaaer over alle Ting at gjøre langt overflødigere, end hvad vi bede eller forstaae, efter den Magt, som teer sig kraftig i os,
{3:21} han være Ære i Menigheden ved Christus Jesus, igjennem alle Slægter, i alle Evigheder! Amen.
{4:1} Jeg formaner Eder derfor, jeg den Bundne i Herren, at I vandre værdigen det Kald, med hvilket I ere kaldte,
{4:2} med al Ydmyghed og Sagtmodighed, med Langdmodighed, saa I fordrage hverandre i Kjærlighed
{4:3} og beflitte Eder paa at bevare Aandens Eenhed i Fredens Baand;
{4:4} eet Legeme og een Aand, ligesom I og ere Kaldte til eet Haab i Eders Kald;
{4:5} een Herre, een Tro, een Daab,
{4:6} een Gud og Alles Fader, som ere over Alle og ved Alle og i Eder alle!
{4:7} Men enhver af os er naaden given efter Christi gaves Maal.
{4:8} Derfor siger Skriften: han opfoer til det Høie, bortførte Fanger og gav Menneskene Gaver.
{4:9} Men dette: han opfoer, hvad er det, uden at han og først nedfoer til Jordens lave Egne.
{4:10} Den, som nedfoer, er den Samme, som og opfoer langt over alle Himle, at han skulde fylde alle Ting.
{4:11} Og han beskikkede Nogle til Apostler, Nogle til Propheter, Nogle til Evangelister, Nogle til Hyrder og Lærere,
{4:12} til de Helliges fuldkomne Beredelse, til Embedets Forvaltning, til Christi Legemes Opbyggelse,
{4:13} indtil vi alle naae til Eenhed i Troen og Guds Søns Erkjendelse, til mands Modenhed, til Christi Fyldes voxne Alder,
{4:14} at vi ikke mere skulle være Børn og lade os tumle som Bølger og omdrive af enhver Lærdoms Veir, og Forførelsens Kundstgreb;
{4:15} men at vi, Sandheden troe udi Kjærlighed, skulle i alle Maader opvoxe til ham, som er Hovedet, til Christus,
{4:16} af hvem det ganske Legeme, sammenføiet og sammenheftet ved alle Forbindelsens Led, efter ethvert Lems tilmaalte Kraft, drager sin næring til Fremvæxt i Kjærlighed.
{4:17} Dette siger jeg da og vidner i Herren, at I skulle ikke mere vandre, som de øvrige Hedninger vandre i deres Sinds Forfængelighed,
{4:18} formørkelse i Forstanden, fremmedgjorte fra Guds Liv formedelst den Vankundighed, som er i dem, formedelst deres Hjertes Forhærdelse,
{4:19} hvilke, følesløse, have hengivet sig til uteerlighed, til al Urenheds Bedrift, for Vindings Skyld.
{4:20} Men i have ikke saaledes lært Christus,
{4:21} dersom I ellers have hørt om ham og ere oplærte i ham saaledes, som Sandheden er i Jesus:
{4:22} at I skulle aflægge det gamle Menneske efter den forrige Omgængelse, som fordærves ved bedragelige Lyster;
{4:23} men fornyes i Eders Sinds Aand
{4:24} og iføre det nye menneske, som er skabt efter Gud i Sandhedens Retfærdighed og Hellighed.
{4:25} Derfor aflægger Løgn og taler Sandhed, hver med sin næste, efterdi vi ere hverandres Lemmer.
{4:26} Blive I vrede, da synder ikke; Solen gaae ikke ned over Eders Fortørnelse;
{4:27} giver ikke heller Djævelen Rum!
{4:28} Den, som stjal, stjæle ikke fremdeles med arbeide hellere og gjøre noget Godt med Hænderne, paa det han kan have at meddele dem, som have behov.
{4:29} Ingen raadden Snak udgaae af Eders Mund, men saadan Tale, som er god til fornøden Opbyggelse, at den kan skaffe dem Naade, som høre derpaa;
{4:30} og bedrøver ikke Guds hellige Aand, med hvilken I ere beseglede til Forløsningens Dag.
{4:31} Al Bitterhed og Hidsighed og Vrede og Skrigen og Bespottelse blive fra Eder med al Ondskab.
{4:32} Men værer velvillige mod hverandre, barmhjertige, tilgivende hverandre, ligesom og Gud har tilgivet Eder i Christus.
{5:1} Værer derfor Guds Efterfølgere som elskelige Børn,
{5:2} og omgaaes i Kjærlighed, ligesom og Christus elskede os og gav sig selv han for os til en gave, at Slagtoffer, Gud til en Velbehagelig Lugt.
{5:3} Men Horeri og al ureenhed eller Gjerrighed nævnes end ikke iblandt Eder, som det sømmer de Hellige,
{5:4} og ublu Væsen og gjekkelig Snak eller letfærdig Skjemt, som alt er utilbørligt, men hellere Taksigelse.
{5:5} Thi dette vide I, at ingen Skjørlevner eller Ureen eller Gjerrig, hvilken er en Afgudsdyrker, har Arv i Christi og Guds Rige.
{5:6} Ingen forføre Eder med forfængelige Ord; thi for Saadant kommer Guds Vrede over Vantroens Børn.
{5:7} Derfor vorder ikke deelagtige med dem.
{5:8} Thi I vare forhen Mørkhed, men nu ere I et Lys i Herren; omgaaes som Lysets Børn,
{5:9} (men Lysets Frugt viser sig i al Godhed og Retfærdighed og Sandhed),
{5:10} saa I prøve, hvad som er velbehageligt for Herren.
{5:11} Og haver ikke Samfund med Mørkets ufrugtbare Gjerninger, men straffer dem hellere.
{5:12} Thi hvad der lønligen bedrives af dem, er skammeligt endog at sige.
{5:13} men alt dette, naar det straffes, aabenbares ved lyset; thi alt det, som aabenbarer, er Lys.
{5:14} Derfor hedder det: vaagen op, du som sover, og staa op fra de Døde, og Christus skal lysefor dig!
{5:15} Seer derfor til, at I omgaaes varligen, ikke som Uvise, men som Vise,
{5:16} og kjøber den beleilige Tid, fordi Dagene ere onde.
{5:17} Derfor værer ikke uforstandige, men som de, der skjønne, hvad Herrens Villie er.
{5:18} Og drikker Eder ikke drukne af Viin, i hvilket der er Ryggesløshed, men bliver fyldte af Aanden,
{5:19} og taler hverandre med Psalmer og Lovsange og aandelige Viser, og synger og leger for Herren i Eders Hjerte,
{5:20} og siger altid Gud og Faderen Tak for alle ting i vor Herrens Jesu Christi Navn,
{5:21} og værer hverandre underdanige i Guds Frygt.
{5:22} Kvinder! værer Eders egne Mænd underdanige som Herren;
{5:23} thi manden er Kvindes Hoved ligesom og Christus er Menighedens Hoved, og han er sit Legems Saliggjører.
{5:24} Men ligesom Menigheden er Christus underdanig, saaledes skulle og Kvinderne være deres egne Mænd underdanige i alle Ting.
{5:25} I mænd! elsker Eders Hustruer, ligesom og Christus elskede Menigheden og hengav sig selv for den,
{5:26} paa det kunde hellige den, og han rensede den formedelst Vandbadet ved Ordet,
{5:27} at han maatte fremstille sig den, en herlig Menighed, som ikke har Plet eller Rynke eller noget deslige, men at den maatte være hellig og ustraffelig.
{5:28} Saaledes ere Mændene skyldige at elske deres Hustruer, som deres egne Legemer; hvo som elsker sin hustru, elsker sig selv.
{5:29} Ingen hadede jo nogensinde sit eget Kjød, men føder og vederkvæger det, ligesom og Herren Menigheden.
{5:30} Thi vi ere hans Legemes Lemmer, af hans Kjød og af hans Been.
{5:31} Derfor skal Manden forlade sin Fader og Moder og blive fast hos sin Hustru, og de To skulle være eet Kjød.
{5:32} Denne Hemmelighed er stor; jeg taler nemlig om Herren og Menigheden.
{5:33} Dog I ogsaa, hver især elske sin Hustru som sig selv; men Hustruen have Ærefrygt for Manden.
{6:1} I Børn! lyder Eders Forældre i Herren, thi dette er ret.
{6:2} Ær din Fader og Moder, (hvilket er det første Bud med Forjættelse),
{6:3} at det maa gaae dig vel, og du maa længe leve paa Jorden.
{6:4} Og I Fædre! opirerer ikke Eders Børn, men opføder dem i Tugt og Herrens Formaning.
{6:5} I Tjenere! lyder Eders Herrer efter Kjødet med Frygt og Bæven i Eders Hjertes Enfoldighed, som Christus;
{6:6} ikke med Øientjeneste som de, der ville tækkes Menneskene, men som Christi Tjenere, saa I gjøre Guds Villie af Hjertet,
{6:7} tjenende med Velvillighed Herren, og ikke Mennesker;
{6:8} Vidende, at hvad Godt enhver gjør, det skal han gjengældes af Herren, hvad heller han er Tjener eller Fri.
{6:9} Og i Herrer! gjører det Samme mod dem og lader Trusel fare, vidende at ogsaa I selv have Eders Herre i Himlene, og Persons Anseelse er ikke hos ham.
{6:10} Iøvrigt, mine Brødre, vorder stærke i Herren og i hans Vældes Kraft!
{6:11} Ifører Guds fulde Rustning, at I kunne være mægtige til at staae imod Djævelens snedige Anløb.
{6:12} Thi vi have ikke Kamp mod Kjød og Blod, men mod Fyrstendømmer og Magter, mod Verdens Herrer, som regjere i denne Tids Mørke, mod Ondskabens aandelige Hær under Himmelen,
{6:13} Derfor tager Guds fulde Rustning paa, at i kunne gjøre Modstand paa den onde Dag og bestaae efter at have overvundet Alt.
{6:14} Saa staaer da omgjordede om Eders Lænder med Sandhed og iførte Retfærdigheds Pantser,
{6:15} Fødderne ombundne med Færdighed i Fredens Evangelium;
{6:16} for Alting griber Troens Skjold, med hvilket I skulle kunne slukke alle den Ondes gloende Pile,
{6:17} og tager Saliggjørelsens Hjelm og Aandens Sværd, som er Guds Ord;
{6:18} bedende til hver Tid i Aanden med al Bøn og Begjering, aarvaagne til det Samme med al Varagtighed og Bøn for alle de Hellige,
{6:19} ogsaa for mig, at min Mund maa oplades, og Ordet maa gives mig til at kundgjøre med Frimodighed Evangeliums Hemmelighed,
{6:20} for hvis Skyld jeg er et Sendebud i Lænker, at jeg maa tale med Frimodighed derudi, som mig bør at tale.
{6:21} Men at ogsaa I skulle vide min Tilstand, hvorledes det gaaer mig, da skal Tychicus, den elskelige Broder og troe Tjener i Herren, kundgjøre Eder Alt;
{6:22} hvem jeg har sendt til Eder, just for at I skulle vidne, hvorledes det staaer til hos os, og at han skal trøste Eders Hjerter.
{6:23} Fred med Brødrene og Kjærlighed med Tro fra Gud Fader og den Herre Jesus Christus.
{6:24} Naaden være med alle dem, som elske vor Herre Jesus Christus i Uforkrænkelighed! Amen.
